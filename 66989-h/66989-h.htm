<!DOCTYPE html PUBLIC "-//W3C//DTD XHTML 1.0 Strict//EN"
    "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" xml:lang="hu" lang="hu">
<head>
<meta name="generator" content=
"HTML Tidy for HTML5 for Linux version 5.7.45" />
<meta http-equiv="Content-Type" content=
"text/html; charset=utf-8" />
<meta http-equiv="Content-Style-Type" content="text/css" />
<title>The Project Gutenberg eBook of Emberi miniatürök by Sándor
Tonelli</title>

<style type="text/css">
/*<![CDATA[*/
body {
 margin-left: 10%;
 margin-right: 10%;
}

h1,h2,h3 {
 text-align: center;
 clear: both;
 line-height: 200%;
}

h2,h3 {
 margin-top: 2em;
}

p {
 margin-top: 0.75em;
 margin-bottom: 0.75em;
}

body > p {
 text-align: justify;
 text-indent: 1.5em;
}

p.i0 {
 text-indent: 0;
}

hr {
 width: 33%;
 margin-top: 2em;
 margin-bottom: 2em;
 margin-left: auto;
 margin-right: auto;
 clear: both;
}

hr.chap {width: 65%}

table {
 margin-left: auto;
 margin-right: auto;
}

td {
 padding-left: 1em;
 padding-right: 1em;
}

.pagenum {
 position: absolute;
 right: 2%;
 color: gray;
 font-size: smaller;
 text-align: right;
 text-indent:0;
}

.tdr {text-align: right;}

.center {
 text-align: center;
 text-indent: 0;
}

.caption-small {font-weight: bold; font-size: small;}

.caption {font-weight: bold;}

.caption-150 {font-weight: bold; font-size: 150%;}

.footnotes {
 border: dashed 1px;
}

.footnote {
 margin-left: 10%;
 margin-right: 10%;
 font-size: 0.9em;
 text-align: justify;
}

.footnote .poem {
 font-size: 100%;  
}

.footnote .label {
 position: absolute;
 right: 84%;
 text-align: right;
}

.fnanchor {
 vertical-align: super;
 font-size: .8em;
 text-decoration: none;
}

.poem {
 font-size: 0.9em;
 display: table;
 margin: auto;
 text-align: left;
}

.poem .stanza {
 margin: 1em 0em 1em 0em;
}

.poem span.i0 {
 display: block;
 margin-left: 0em;
 padding-left: 3em;
 text-indent: -3em;
}

.poem span.i2 {
 display: block;
 margin-left: 1em;
 padding-left: 3em;
 text-indent: -3em;
}

.poem span.i4 {
 display: block;
 margin-left: 2em;
 padding-left: 3em;
 text-indent: -3em;
}

.poem span.i8 {
 display: block;
 margin-left: 4em;
 padding-left: 3em;
 text-indent: -3em;
}

.transnote {
 background-color: #E6E6FA;
 color: black;
 padding: 0.5em;
 font-family: sans-serif, serif;
 font-size: 0.9em;
}

.transnote p {
 text-align: center;
 text-indent: 1.5em;
}

ul.TOC {
 list-style-type: none;
 padding-left: 10%;
 text-indent: -5%;
 width: 70%;
 text-align: justify;
}

ul.TOC li {
 margin-top: 0.25em;
}

span.ralign {
 position: absolute;
 text-align: right;
 right: 15%;
 top: auto;
}
/*]]>*/
</style>
</head>
<body>

<div style='text-align:center; font-size:1.2em; font-weight:bold'>The Project Gutenberg eBook of Emberi miniatürök, by Sándor Tonelli</div>

<div style='display:block; margin:1em 0'>
This eBook is for the use of anyone anywhere in the United States and
most other parts of the world at no cost and with almost no restrictions
whatsoever. You may copy it, give it away or re-use it under the terms
of the Project Gutenberg License included with this eBook or online
at <a href="https://www.gutenberg.org">www.gutenberg.org</a>. If you
are not located in the United States, you will have to check the laws of the
country where you are located before using this eBook.
</div>

<p style='display:block; margin-top:1em; margin-bottom:1em; margin-left:2em; text-indent:-2em'>Title: Emberi miniatürök</p>

<div style='display:block; margin-top:1em; margin-bottom:1em; margin-left:2em; text-indent:-2em'>Author: Sándor Tonelli</div>

<div style='display:block; margin:1em 0'>Release Date: December 21, 2021 [eBook #66989]</div>

<div style='display:block; margin:1em 0'>Language: Hungarian</div>

<div style='display:block; margin:1em 0'>Character set encoding: UTF-8</div>

<div style='display:block; margin-left:2em; text-indent:-2em'>Produced by: Albert László from page images generously made available by the SZTE Miscellanea</div>

<div style='margin-top:2em; margin-bottom:4em'>*** START OF THE PROJECT GUTENBERG EBOOK EMBERI MINIATÜRÖK ***</div>
<div class="transnote">
<p class="center"><span class="caption">Megjegyzés:</span></p>
<p>A tartalomjegyzék a <a href="#Page_249">249</a>. oldalon
található.</p>
</div>
<hr class="chap" />
<div class="chapter"></div>
<p class="center"><span class="caption-150">TONELLI
SÁNDOR</span></p>
<h1>EMBERI MINIATÜRÖK</h1>
<p>&nbsp;</p>
<p>&nbsp;</p>
<p class="center"><span class="caption">SZEGED, 1925</span></p>
<p class="center"><span class="caption">DÉLMAGYARORSZÁG HIRLAP- ÉS
NYOMDAVÁLLALAT RT</span></p>
<p class="center"><span class="caption">KIADÁSA</span></p>
<p class="center"><span class="caption-small">Délmagyarország
Hirlap- és Nyomdavállalat rt., Szeged.</span></p>
<p>&nbsp;</p>
<p class="center"><span class="caption-150">FIAIMNAK</span></p>
<p>&nbsp;</p>
<hr class="chap" />
<div class="chapter"></div>
<p><span class="pagenum"><a name="Page_6" id=
"Page_6">-6-</a></span></p>
<p><span class="pagenum"><a name="Page_7" id="Page_7"><br />
-7-</a></span></p>
<h2>DANTE.</h2>
<h3>I.</h3>
<p>„Az 1321-ik esztendőben halt meg Romagnának Ravenna városában a
firenzei Dante Alighieri a da Polenta urak szolgálatában, velencei
követségéből való visszatérte után s költőhöz és nagy bölcsészhez
illő öltözetben nagy tisztességgel temették el Ravennában, a nagy
templom bejárata előtt. Mint Firenze községnek számüzöttje halt meg
körülbelül 56 éves korában. Ez a Dante tisztes és ős firenzei
polgár volt a San Pietro-kapu negyedéből s nekünk szomszédunk.
Firenzéből való számüzetése a francia királyi házból való Valois
Károlynak az 1301-ik évben Firenzébe való jövetele okából történt.
Az emlitett Dante városunk kiválóbb kormányzói közé s guelf létére
is a fehér párthoz tartozott s minden más vétek nélkül az emlitett
fehér párttal együtt üzték el és számkivetették Firenzéből.
Tanulmányai folytatására Bolognába ment, később Párisba s a világ
egyéb részeibe. Világi ember létére nagy tudós volt szinte minden
tudományágban; a legnagyobb költő s bölcsész volt, tökéletes
retorikus, ugy a szerkesztésben s verselésben, mint a <span class=
"pagenum"><a name="Page_8" id="Page_8">-8-</a></span> szószéken
előkelő beszédü szónok, a rimelésben a legnagyobb, legtisztább s
legszebb irállyal, melyet nyelvünk az ő koráig s azóta is
fölmutathat. Ifju korában irta a <i>Vita nuova</i> cimü művét a
szerelemről, később számüzetésében vagy 20 nagyobb kiváló szerelmi
canzonét szerzett s a többi közt három jeles levelet irt; egyet
ártatlanul való számüzetésén keseregve a firenzei kormányhoz
intézett; a másikat a Bresciát megszálló Henrik császárhoz irta,
szinte prófétai hangon intve őt idővesztegetése miatt; a harmadikat
Kelemen pápa halála után való üresedés alkalmával az olasz
biborosokhoz irta, hogy egyezzenek meg s válasszanak olasz pápát.
Valamennyinek a nyelve latin, magasztos szerkesztésben, kiváló
gondolatokkal s tekintélyekkel. A bölcs magyarázók nagyon dicsérték
őket. Irta a <i>Commediát</i>, melyben diszes rimekben nagy s finom
erkölcsi, természettudományi, csillagászati, bölcsészeti s
hittudományi kérdésekkel, szép uj alakzatokkal, hasonlatokkal s
költői fogásokkal 100 fejezetben, vagyis énekben megszerkesztette s
tárgyalta a pokol, a tisztitóhely s a mennyország létét, s ezek
állapotát oly fenségesen irta meg, amint csak lehet, amint emlitett
könyvéből minden éles látásu ember láthatja. E Commediában talán
kelleténél jobban örömét találja a bosszuban s költő módjára való
kifakadásokban, ami valószinüleg számüzetésének következménye. Ő
irta meg a <i>Monarchiát</i> is, melyben a pápai s császári
méltóságot tárgyalta. Köznyelven magyarázatot kezdett irni 14
fentebb emlitett erkölcsi szonettjéhez, melyek azonban, hármat
kivéve, közbejött halála miatt befejezetlenül maradtak; ez a
meglévőből itélve magasztos, szép, finom s nagyszabásu munkának
igérkezett mivel fenséges szerkezettel s szép bölcseleti és
csillagászati elmélkedésekkel diszeskedve tünik elénk. Ugyszintén
irt egy <span class="pagenum"><a name="Page_9" id=
"Page_9">-9-</a></span> <i>De vulgari eloquentia</i> cimü
müvecskét, melyből 4 könyvet igért, de – talán időelőtti halála
miatt – csak kettő maradt ránk, melyekben erőteljes és diszes
latinsággal és szép okokkal vizsgálja az összes olasz tájnyelveket.
Ez a Dante tudománya miatt kissé tulönérzetes, feszes és
érzékenykedő lévén, rosszkedvü filozófus módjára nem igen tudott
laikusokkal társalogni. Egyéb, nagy polgárhoz illő erényei,
tudománya s derekassága – ugy hiszem, – méltóvá teszik az örök
emlékezetre e krónikánkban, azonkivül, hogy irásban ránk hagyott
nemes munkái igaz tanuságot tesznek róla s tiszteletreméltó
hirnevet biztositanak neki városunkban“.</p>
<p>Az 1321. évnél ezeket a sorokat jegyezte fel krónikában Giovanni
Villani, Firenze történetirója. Lapidáris rövidséggel összefoglalta
Dante életének külső körülményeit, röviden jellemezte müveit és
előre vetitette annak a dicsőségnek és tisztességnek a hirét,
melyet Dante neve majdan szülővárosára jelenteni fog. Mióta Villani
ezeket a tömör sorokat megirta, hat évszázad pergett le az idő
homokóráján, a feledés pora lepett be intézményeket, eseményeket,
embereket, a középkor eltávolodott tőlünk érzésben és
gondolkodásban egyaránt, de a multaknak ködéből ma is nem
halványodó dicsőségben, egyre növekvő ragyogásban, szinte az idők
változásától függetlenül emelkedik ki minden idők egyik legnagyobb
költőjének, gondolkodójának és látnokának az alakja.</p>
<p>Mint költő, Dante a nagyon kevés kiválasztottak közé tartozik,
akik az örök emberit tudták alkotásukba belevinni. Bensőleg ez
jellemzi őt s ma is érezhető hatásának ez a titka. Külsőleg azonban
egyéniségével egyetemben müvészete a középkorban, a XIII. és XIV.
század fordulójának évtizedeiben gyökerezik, mikor a keresztény
tudománynak és <span class="pagenum"><a name="Page_10" id=
"Page_10">-10-</a></span> dogmának épülete betetőzést nyert s a
külső életet megrengető viharok közepette egy uj világ vajudott a
megszületéseért. Örök emberi volta mellett az <i>Isteni
szinjáték</i> ennek a kornak a legsajátabb, legmonumentálisabb
emléke. A középkor megértése nélkül Dantét sem lehet megérteni.</p>
<p>Abból a rettenetes politikai, kulturális és erkölcsi
összeomlásból, mely a népvándorlást követő századokban romjaival,
omladékaival boritotta el az egész római birodalmat, két hatalom
gyanánt a pápaság és a német-római császárság emelkedett ki
elsőnek. A hatodik század végétől kezdve a római egység
gondolatának egyre erősbödő képviselője támadt a pápaságban. Az a
babonás tisztelet, mely a népvándorlás naiv és barbár népeinek
szemében még pusztulásának idején is övezte Rómát, századokon át
egyik legnagyobb erkölcsi tőkéje volt a pápaságnak és a jogcimet
szolgáltatta későbbi világuralmi törekvéseihez. Mikor Nagy Károly
személyében az első barbár fejedelem a fejére tette a császári
koronát, a kortársak ugy vélték, hogy a caesarok római birodalma
ujult fel s évszázadokon át ez a balhiedelem lett a sarkalatos
pontja a középkor politikai világfelfogásának és tapogatozódásának.
A <i>két kard</i>, pápaság és császárság, világuralmi
törekvéseikben szükségképen szembekerültek egymással és
évszázadokon át egyaránt egy lehetetlen elvnek, az egyetemes
világuralom megvalósitásának kisérletében fecsérelték az
idejüket.</p>
<p>Százados harcok után ebben a küzdelemben a pápaság kerekedett
felül. Ha a pápáknak sokszor menekülniök is kellett az Alpesek
hágóiról leszálló német császárok elől, a lelki hatalom, mely
<i>köt és feloldoz</i>, erősebbnek bizonyult, mint a világi
fegyverek. A naturálgazdaságon és feudális társadalmi renden
alapuló német császárság képtelen volt, <span class=
"pagenum"><a name="Page_11" id="Page_11">-11-</a></span> hogy
tartósan biztositsa magának Itália birtokát. A nagy fordulat
különösen attól az időtől kezdve állt be, mikor a pápaságnak
hatalmas szövetségese támadt a fellendült, nagy gazdagságra és
erőre szert tett olasz városokban.</p>
<p>Az olasz városi életnek ez a kifejlődése, a népvándorlás utáni
latin-germán kulturának első nagy fejlődési mozzanata, első lépés a
barbárságból egy uj civilizáció felé. Természetes volt, hogy ennek
a lépésnek Itáliában kellett megtörténni. Itáliában csak
elhalványodtak, de sohasem haltak ki teljesen az antik hagyományok.
Az idegenekkel való keveredésből származott népnyelv mellett a
latin jobban fenn tudta magát tartani, mint a provinciákban.
Itáliában a városok köveit nem nőtte ugy be a moha, mint egyebütt,
városi élet mindig maradt s mikor a viszonyok kedvezőbbre
fordultak, uj fellendülésnek indultak. A kereskedés, az ipar olyan
gazdagságnak lett a kutforrása, melyeket az Alpeseken tul nem
ismertek. A tengeri köztársaságok utján az olasz városok korán
megismerkedtek Bizánc pompájával és az arab müvelődésnek
kincseivel. A skolaszticizmus mellett már a XI. és XII. századtól
kezdve arab közvetitéssel bevonult Itáliába a régi görögöknek,
különösen Aristotelesnek a tudománya, orvostudományt és jogot
tanitottak az olasz egyetemeken, mikor másutt csak egy-egy
kolostorban akadtak szerzetesek, akik értették a betüvetés
mesterségét. Itália hasonlithatatlan módon élére került a nyugati
civilizációnak. Nem volt csoda, ha az anyagi gazdagságnak,
műveltségnek a birtokában ezek az olaszok mélyen lenézték és
barbároknak tekintették a germán császároknak kisérőit és ha
esetleg elismerték is az egyetemes császárságnak a gondolatát, nem
voltak hajlandók tűrni, hogy náluk műveltségben, kulturában
alacsonyabb szinvonalon álló császári helytartók uralkodjanak
<span class="pagenum"><a name="Page_12" id=
"Page_12">-12-</a></span> falaik között. A lombárd városok, majd
Itália többi városai igy lettek lassan természetes szövetségesei a
pápáknak.</p>
<p>A pápai vagy császári párthoz való tartozandóság évszázadokon át
két nagy táborra, a guelfek és ghibellinek táborára szakitotta
Németországot és Itáliát. Nagy általánosságban a pápa hivei voltak
a guelfek, a császár hivei pedig a ghibellinek. A tényleges helyzet
azonban korántsem volt olyan világos és áttetsző, aminőnek ma
évszázadok multával a történelmi kézikönyvekben leegyszerüsitve
látjuk. A két párt között örökösek voltak az eltolódások. Voltak
guelf párti fejedelmek és ghibellin főpapok. <i>Fieschi</i> biboros
személyében <i>IV. Ince</i> néven ghibellin főpapot még pápának is
megválasztották. Ekkor mondotta II. Frigyes: „Elvesztettem egyik
legjobb barátomat, mert pápa ghibellin nem lehet.“ Az olasz városok
rendesen olyankor, mikor egy-egy nagy győzelmet arattak a
császárságon s inkább a pápa kezdte önállóságukat fenyegetni,
hajlottak el a ghibellinizmus felé. Családok, melyek évtizedeken át
egyik vagy másik párthoz tartoztak, hirtelen pártállást
változtattak. Firenzében, mikor hosszu küzdelem után a
ghibellineket végérvényesen kiüzték a városból, a guelfek egymás
között szakadtak fehérekre és feketékre s az előbbiek majdnem
teljesen a kiüldözött ghibellinek hagyományait elevenitették fel. A
harcba belejátszott és a pártok viszonyát egy-egy városon belül
örökösen módositotta a hatalmat kezükben megtartani akaró előkelő
családoknak s a céhekben megszervezkedett polgárságnak a küzdelme,
Akárcsak a régi Görögországban, a nagy politikai pártállástól
függetlenül, Itáliában is a városok, kisebb-nagyobb kényurak
hatalmi kérdésekből kifolyólag, örök harcot folytattak egymás
ellen. Alkalmi szövetségek jöttek létre, melyek épen olyan gyorsan
fel is bomlottak. <span class="pagenum"><a name="Page_13" id=
"Page_13">-13-</a></span> Néha a pártállások, szövetkezések,
barátságok és ellenségeskedések ugy összezavarodtak, hogy igaznak
látszott a mese, hogy a sátán szabaditotta rá a Guelf és Ghibel
nevü ördögöket az emberiségre.</p>
<p>A nagy állami és társadalmi szétszakadozottság mellett, amely a
középkori Itáliát bizonyos mértékig a régi Görögországhoz tette
hasonlatossá, a középkornak általánosan jellemző vonása volt
világnézletének kizárólag vallásos jellege. A középkor embere
életének célját nem a földön, hanem a tulvilágban látta. Majd a
földöntuli boldogságnak csodás viziói jelentek meg előtte, majd
félelem és rettegés közepette látta maga előtt megelevenedni a
pokolnak borzalmait, melyeket az egyházatyák megdöbbentően eleven
szinekben festettek le előtte. Minden évszázad végének közeledése
uj rettegéssel töltötte el, mert vele együtt várta a világ végének
és az utolsó itéletnek az eljövetelét is. Azok a jellemképző erők,
a civilizációnak évszázadokon át lassan fejlődő kényszere, iskola,
törvény, melyek a modern ember életét egyenletesebbé, de egyuttal
szürkébbé is teszik, kevésbbé müködtek benne. Közelebb állott a
barbárság állapotához, gondolkodása, érzése gyermekesebb volt,
egész lénye pedig szenvedélyesebb. Majd rettentő szenvedélyek
kitörései ejtették hatalmukba, majd a bűnbánat nyomasztó sulya
alatt roskadozott. Ez magyarázza meg azokat a rettentő
kilengéseket, melyek a középkort látszólag a legnagyobb
ellentmondások korává teszik. A keresztesek, mikor elfoglalják
Jeruzsálemet, halomra ölnek férfit, nőt és gyermeket egyaránt s
utána alázatosan hajtják meg fejüket a helyeken, melyeket a
szeretetet hirdető Krisztusnak az emléke szentelt meg. Ugyanaz a
kor, amely az egyéniségről való lemondásnak legcsodásabb példáit
mutatja s amelyben <span class="pagenum"><a name="Page_14" id=
"Page_14">-14-</a></span> Assisi Szent Ferencnek misztikus rózsái
kivirágzottak, egyuttal a legrémesebb kegyetlenségek kora is. Az a
VI. Henrik, aki a sziciliai bárókat megvakittatja, szurokba főzeti,
izzó vasabroncsot süttet a homlokukra, élve elásatja, vagy
megégetteti őket s velük rokonszenvező olasz feleségét kényszeriti,
hogy szemtanuja legyen mindezeknek a borzalmaknak, nem kivétel,
hanem tipus, amely száz meg száz változatban ismétlődik. Ez a
világfelfogás, ezek az emberek és ezek a kegyetlenségek a kulcs
Dante Isteni szinjátékának, különösen pedig a <i>Pokol</i>
felfokozott borzalmainak és büntetéseinek a megértéséhez.</p>
<p>Ezzel azonban a magyarázat még korántsem teljes. Ugyanakkor,
amikor a pápák császárokat és királyokat közösitettek ki az
emberiségből s a <i>dies irae, dies illa</i> rettegő félelemmel
töltött el mindenkit, a pápáknak akárhányszor menekülniök kellett
Róma népe elől. Ugyanazt a VII. Gergelyt, aki előtt IV. Henrik
Canossát megjárta, két esztendővel előbb egy római nemes a
palotájában véresre verte. Az olaszok, akik a közelség folytán
beláttak a kulisszák mögé és látták, hogyan készül a mennydörgés,
akárhányszor nem respektálták a villámokat készitő embereket. A
tulvilágtól való rettegés mellett a gazdagodás vágya is megkapta
Olaszországot, különösen pedig a kereskedővárosokat. Már a
keresztes háboruk idején, mikor Francia- és Németország lovagvilága
magára öltötte a keresztet, az olasz tengeri köztársaságokban
<i>maonák</i>, részvénytársaságok alakultak a hadjáratok üzleti
kihasználására. A városokban a gazdagsággal együtt uj életkedv
kezdett lábrakapni, mely ellen hiába prédikáltak Assisi Szent
Ferenc rendjének szőrcsuhás tagjai. A pápaság legnagyobb politikai
diadalainak idején kezdte elveszteni hatalmát a lelkek felett.
<span class="pagenum"><a name="Page_15" id=
"Page_15">-15-</a></span></p>
<p>A Dante korát közvetlenül megelőző századra esik ugyanis a
Hohenstaufenek küzdelme, igazában az utolsó harc az egyetemes
császárság gondolatának megvalósitásáért. Ebből a családból, amely
Barbarossa Frigyestől a vérpadon elpusztult Konradinig gyors
egymásutánban annyi ragyogó, müvészi hajlandóságu, romantikus és
egyben tragikus alakot tud felmutatni, mint a történelemnek
egyetlen más uralkodó családja sem, korát messze meghaladóan
emelkedik ki II. Frigyes. Ez a II. Frigyes, akit Dante
hitetlenségéért a Pokol hatodik körében örökké égő sirba temet,
sziciliai udvarában a görög és arab tudományt és a provencei
költészetet kultiválta. Félig barbár ősei csak fegyverrel harcoltak
a pápaság ellen, ő egyetemeket alapitott és az egyházi mellett
laikus tudományt akart nevelni. Köriratban magyarázta a
fejedelmeknek a pápai tulhatalom veszedelmeit. <i>Tua res
agitur.</i> A pisai domban prédikált és országában üldözte az
eretnekeket, de odahaza arab bölcselőkkel szkeptikus módon
vitatkozott a vallásról. A pápai átokkal sujtott királyt szőke
német és fekete szaracén lovagok kisérték utolsó utjára. Az ő
korától kezdve mind sürübben jelentkeznek Itáliában azok az
erőszakos, szépet és müvészetet kedvelő, de magukat isteni és
emberi törvényeken tultevő emberek, akik csak önmagukban és a
tömegek közül való kiemelkedésben látják a céljukat, – a reneszánsz
fejedelmeinek az előfutárai. Kezdődött az a kor, amely teljesen
tultette magát a legitimitásnak isteni rendjén s csak a politikai
<i>tettet</i>, az eredményt értékelte.</p>
<p>Dante szülővárosa, Firenze ennek a tulajdonképeni középkorból a
reneszánsz felé átfejlődő Itáliának a mikrokozmosza. Polgárai
először a környék kis kényurait verték le, azután a pápák pártján,
falaik mögül császárokkal, IV. <span class="pagenum"><a name=
"Page_16" id="Page_16">-16-</a></span> Henrikkel és Barbarossa
Frigyessel dacoltak. A város hatalmának megnövekedésével római
republikánus hagyományokat igyekeztek feleleveniteni s 1200-tól
kezdve két konzul vezette a város ügyeit. A selyem-, posztó-,
szőrme-, papiripar, elefántcsontfaragás, ötvösipar és kereskedelem
növekvő gazdagságoknak lett a forrása. A XIII. századtól kezdve a
firenzei bankárok összeköttetésben állottak egész Európával. A
firenzei aranyforint lett a legfontosabb kereskedelmi pénze
Itáliának, a Levanténak és Közép Európa nagy részének. Róma,
Velence, Genova, Milano és Pisa mellett ekkor kezdett Firenze
Olaszország első városai közé emelkedni. A sötét, védelemre
berendezett házak és vaskapus tornyok között paloták emelkedtek. A
XIII. század végéről valók Giotto freskói s ekkor kezdett felépülni
a Palazzo del Popolo, a dóm, a Santa Croce és a Santa Maria del
Fiore temploma. Az utcák a guelfek és ghibellinek, a régi nemesség,
megvagyonosodott polgárok és alsóbb osztályok, – grandi, popolo
grasso és plebe minuta, – közötti harcok zajától visszhangoztak s a
város története számüzetéseknek, vérpadra hurcolásoknak és
megrenditő családi tragédiáknak a szüntelen sorozata. Dantenak
bőségesen volt alkalma, hogy a pokol legfenekének jégbörtönét
testvérek és vérrokonok gyilkosaival megnépesitse. 1267-ben a
ghibellineket keserves harcok után kipusztitották a városból, de
Firenze, amely magát az „egyház leghivebb szolgájának“ nevezte, nem
pihent meg és nem lett jámborabb. A város átalakulóban volt a
heroikusból a polgári és demokratikus társadalom, de egyuttal az
egyszerüségből a gazdagság felé. Ugy mint Rómában, a gazdagsággal
együtt Firenzében is <i>élni</i> kezdtek az emberek. Pazarlás,
fényüzés kapott lábra és az életörömet még a legszörnyübb
megpróbáltatások <span class="pagenum"><a name="Page_17" id=
"Page_17">-17-</a></span> sem tudták elfojtani. Ezt ostorozza Dante
és ezt örökiti meg a frivol kacagás hangján Boccaccio.</p>
<h3>II.</h3>
<p>Nagy költők és gondolkodók méltatásánál, akik egész korok lelkét
tükröztetik vissza, fontosabb a miliőnek megrajzolása, a levegőnek
jellemzése, melyet magukba szivtak, mint életük aprólékos
részleteinek a feljegyzése. Életükben nem az a fontos, hogy mit
ettek és ittak, hanem csakis az, ami lelki fejlődésükre gyakorolt
befolyást. E tekintetben a legszerencsésebb helyzetben vagyunk
Dantenál. Élettörténetének csak nagyon kevés és szegényes adat
alkotja a gerincét, de ami ez adatok között hiányzik, kitölti ő
maga lelkének és lelki átalakulásainak szüntelen megrajzolásával.
Mert Dante, aki teologiai éposz formájában a világirodalomnak
legnagyobb látomását irta meg, alapjában véve lirikus egyéniség,
aki mindent a saját lelkén keresztül szemlél és és örök időkre
egyik legegyénibb költője a világnak.</p>
<p>Még születése napját se tudjuk pontosan. 1265-ben született,
mint maga mondja az <i>Ikrek</i> jegyében, tehát május 18. és
junius 17. között. Családja, az Alighieri-család, guelfpárti volt
és a Péter-kapu közelében állott a házuk. Egyebet róluk alig
tudunk, mert Dante, aki minden valamirevaló kortársát ugy őrizte
meg az örökkévalóság számára, mint a borostyán a magába zárt
rovarokat, a tulajdon családjáról, szüleiről, feleségéről,
gyermekeiről seholsem beszél. Gyermekkorában szinte lüktetve érik
egymást a tragikus események Itáliában. Egy éves volt, mikor
Manfréd, II. Frigyes törvénytelen fia Beneventnél csatát, országot
és életet vesztett Anjou Károllyal szemben, akit IV. Ince pápa
<span class="pagenum"><a name="Page_18" id=
"Page_18">-18-</a></span> hivott Itáliába az olasz ghibellinek
ellen. Kis gyermek volt még, mikor az utolsó Hohenstaufent, a
tizenhat éves Konradint a tagliacozzoi vesztett csata után
Nápolyban és Farinata degli Ubertinek, a firenzei ghibellin
vezérnek a fiait, szülővárosa piacán lefejezték. Hallotta, hogy
gyilkolta meg a viterboi templomban Guido di Monforte az angol
király testvérét. Mint gyermek látta Anjou Károly bevonulását
Firenzébe és már az ifjukor határán állott, mikor végigfutott
Itálián a sziciliai vecsernyék hire. Néhány évvel később már maga
is részt vett a toskanai guelf városok, Arezzo és Pisa elleni
vállalkozásokban. Ekkor értesült róla, hogy Ugolino della
Gherardescát, Pisa főkapitányát, aki signoriát akart alapitani,
Ubaldin érsek csellel elfogatta s unokáival együtt éhen
veszejtette. Ezt a történetet később a Pokolnak egyik legdrámaibb
epizódjában örökitette meg. Ezek az ifjukori képek nyujtották a
legbőségesebb anyagot az Isteni szinjáték későbbi irójának.</p>
<p>A miliőt igy ismerjük, de hogy Dante milyen életet élt ebben a
miliőben, nagyon kevéssé tudjuk. Korán felébredt benne az első
szerelem, amely állandóan visszatérő motivuma lett egész életének.
A firenzei népnyelven kivül elsajátitotta a latint, a provencalt és
a langue d’oilt, behatolt a természettudomány, dialektika és
teologia rejtelmeibe. Megismerkedett a trubadur-költészettel, amely
Provenceban született és II. Frigyes alatt Sziciliában is
meghonosodott. Sarkalni kezdte a nagy trubadur-költők hire,
dicsősége; maga is verselni kezdett s első szonettjeit, canzonéit
bemutatkozó levelek kiséretében küldözgette el költőtársainak.</p>
<p>Mint minden fiatal embernek az életében, aki érzi magában a
nagyrahivatottságot, de még nem tudja, hogy <span class=
"pagenum"><a name="Page_19" id="Page_19">-19-</a></span> hol kell
ennek a hivatottságnak megnyilatkozni, nála is egymást érik a
végletek. Fegyverek csattogása, költészet, sóvárgó szerelem egy
hölgy után, aki nem lehet az övé és fiatalon otthagyja az élők
világát, azután a visszahatás, Assisi Szent Ferenc csuhája és
viharos évek Firenze arany ifjuságának a társaságában. Utána a
megállapodottság évei. Szonettjeinek, canzonéinak gyüjteményei,
melyekkel első és tiszta szerelmének adózik, a Vita nuova és a
Canzoniere már nevet szereznek neki. Harminc éves korában megnősül,
elveszi Gemma Donatit, a Donatiak előkelő családjából. Lefoglalja a
közélet, tagja lesz a százak tanácsának, követségekben képviseli a
firenzei köztársaságot és 1300-ban a megreformált alkotmány
legnagyobb méltóságainak, a hat priornak a sorába emelkedik.</p>
<p>Itt kezdődik életének a tragikuma. A ghibellinizmus teljes
bukása után az uj pápa, VIII. Bonifác elérkezettnek látta az időt,
hogy francia segitséggel a pápaság világi hatalmát véglegesen
megalapitsa. E törekvéssel szemben maguk a firenzei guelfek
szakadtak kétfelé. Rövidesen a fehérek és feketék pártharcától
zajlott a város s a fehérek, kikhez Dante is tartozott, elvül
tüzték ki, <i>quod de servitiis faciando domino Papae nihil
fiat</i>. Uj elnevezés alatt soraikban a legyőzött ghibellinek
hagyományai keltek életre. A pápa, állitólag hogy békét teremtsen,
Valois Károlyt <i>Toscana békitője</i> cimmel küldte Firenzébe. A
békitő fegyverrel jött és a feketéket segitette uralomra. Az uj
kormány a feketék soraiból alakult meg s 1302 január 17-én az uj
podesta, Cante de Gabrielli d’Agobbio, épen mikor ő maga távol volt
a várostól, három prior társával együtt hivatalok áruba
bocsájtásáért, zsarolásért, vesztegetésért, lázadásért a pápa és a
király ellen, számüzte Dantet. Az itéletet még kétszer <span class=
"pagenum"><a name="Page_20" id="Page_20">-20-</a></span>
megujitották, sokkal erősebb formában; <i>in contumaciam</i>
kimondták rá a megégetést s ettől fogva Dante többé nem látta
viszont szükebb hazáját.</p>
<p>Csaknem husz évig bolyongott hontalanul, fejedelmek udvaraiban,
ahol visszatérésre való alkalmakat várta, egyetemeken, Bolognában,
Párisban, ahol csalódásai után a <i>sapienza divina</i>
megnyugvását kereste. A hontalanságnak ezek az évei jelzik Dantenál
a mélyebb lelki munka kezdetét. Ekkor kezdte irni a <i>Convivio</i>
cimü befejezetlenül maradt bölcselő költeményt, melyben kora egész
ismeretanyagát fel akarta dolgozni. Csak négy rész készült el
belőle, a bevezetés, a tudományokról, a filozofiáról és a
nemességről szóló fejezetek. Legmeglepőbb benne a nemességről szóló
fejezet, amelyben a legmodernebb elveket hangoztatja. Nem a
nemzetség teszi a nemest, hanem az egyes a nemzetséget és az igazi
nemesség nem a születésben, leszármazásban, hanem az egyénben
rejlik. Hogy minél többen megértsék, a nép nyelvén irta ezt a
könyvét is.</p>
<p>A számüzött előtt rövid időre mégegyszer megcsillant a
visszatérés reménye, mikor VII. Henrik, a luxemburgiak családjából,
leszállt Olaszországba, hogy felujitsa a császárság igényeit. A
teljesen ghibellinné vált Dante a császár elé sietett, szenvedélyes
üzeneteket küldött Firenzébe s ő, aki valamikor városa szabadságát
védte a pápa ellen, most követelte a császárnak való behódolást Egy
hatalmas latin nyelvü politikai irattal, <i>De monarchia</i>, kelt
a császárság ügyének a védelmére, amelyet Isten rendelt a világi
ügyek intézésére. A pápa az ur a lelkiekben, a császár a
világiakban, egyik sem sértheti a másiknak a jogát… VII. Henrik
vállalkozása nem sikerült s Dante leveleire és könyvére
számüzetésének ujabb dekretálása volt a válasz. <span class=
"pagenum"><a name="Page_21" id="Page_21">-21-</a></span> A
lehetőség, hogy hazájába visszatérjen, egyre távolodott. Az
embereket gyülölve és emberektől gyülölve, – amire Villani is
céloz, – járta Olaszország udvarait. Mindjobban magába zárkózott s
lelki magányában érlelődött benne legnagyobb alkotásának, az Isteni
szinjátéknak a gondolata. Az történt vele, amit maga irt meg a
Convivioban. A fáradt vándor, aki ismeretlen uton házat pillant
meg, szállásának véli s mikor csalódik, a következő házban
reménykedik. Igy bolyong az emberi lélek az életen át. Rohan a
játék, női szerelem, kincsek és hatalom után s csak végül pihen meg
az igazságban és megismerésben. Ettől fogva a külső élet eseményei
már teljesen jelentőség nélküliek. A költőnek lelki fejlődése
befejeződött. Várni valója már nem volt a földi világtól. Már csak
adhatott abból, amit látott, átélt, megismert és látomás formájában
elképzelt. Ez az utolsó nagy ajándék az Isteni szinjáték, a Divina
Commedia. Éveken át dolgozott rajta s részletekben bocsájtotta
nyilvánosságra. Alighogy befejezte, 1321. szeptember 13. és 14.
közötti éjjelen Ravennában, Guido Novella da Polenta udvarában
elhunyt.</p>
<p>Ezekbe a sovány életrajzi adatokba, Dante hányatott életének
menetébe és egész költői munkásságába csillogó aranyszál gyanánt
szövődik bele egy női alaknak, Beatricének mindenütt jelenvalósága.
Az iránta érzett szerelem sugallta a Vita nuova szonettjeit és
canzonéit, ő a sugárzó jelensége a Convivio középkorias bölcselő
költeményének s ő jelenik meg mint tulvilági kalauz az Isteni
szinjátékban. Nemcsak megihlető muzsája, hanem valóságos központi
jelensége Dante egész költészetének, létének, gondolkodásának és
érzésvilágának. Már a Vita nuova összeállitása alkalmával él benne
a gondolat, hogy olyan emléket állitson <span class=
"pagenum"><a name="Page_22" id="Page_22">-22-</a></span> elhunyt
ideáljának, amely soha nem halványodó fénnyel ragyog minden korokon
keresztül. <i>Che mai non fu detto d’ alcuna</i>… aminőt még nőről
nem mondtak soha. Hallatlanul merész fantáziával benne személyesit
meg mindent, igazságot, üdvöt, malasztot, diadalmas egyházat s a
<i>primum mobile</i> kristályos egében a sugárzó istenség
szomszédságába helyezi őt.</p>
<p>Ennek a legmagasabb idealizálás jegyében megjelenő nőalaknak a
megitélésénél csak ugy hemzsegnek a legeltérőbb magyarázatok. Az a
misztikus köd, melybe Dante burkolja őt s az a kevés valószinü
adat, melyet róla tudunk, mintha egyenesen lehetőséget akarna adni
ezekre a gyakran természetellenes magyarázatokra. Azt mondja róla,
hogy Firenzében pillantotta meg először kilenc éves korában.
Kétszer kilenc éves volt, mikor viszontlátta őt, háromszor kilenc
éves korában, a zsidó év kilencedik hónapjában vesztette el. Ez
adatokban épen olyan misztikusan csoportositja a számokat, mint az
Isteni szinjáték felépitésében, amely a tulvilág három országát
énekli meg, mindegyiket harminchárom énekben és egy bevezető
énekkel. A három a szentháromság száma, a kilenc a csodáé, a
harminchárom Krisztus földi éveinek száma, a száz pedig a
tökéletesség jegye. A kabbalisztikus számjátékoknak ez a
megismétlődése Beatrice neve körül, az a szinte természetfeletti
szerelem, amellyel iránta Dante viseltetik, személyének azonositása
majd a legfőbb jóval, majd a teljes tökéletességgel, adott tápot
annak a feltevésnek, hogy Beatricet tulajdonképen allegorikus
alaknak kell tekinteni.</p>
<p>A költői lélek mühelyébe beletekinteni nem tudó száraz
szobatudósok okoskodása ez, akik minden költőben, akit filologiai
alapon fosztanak meg a költészet ragyogó szineitől, <span class=
"pagenum"><a name="Page_23" id="Page_23">-23-</a></span> rideg
erkölcsi hőst akarnak látni. Ezek nem látják megengedhetőnek, hogy
Dantenak, aki megnősült, négy gyermeknek volt az apja, élete végéig
egy <i>más</i> földi nő legyen az ideálja. A másik párt viszont
elhiszi, hogy Beatrice valóságos nő volt s azt vitatja, hogy Dante
kizárólag őt szerette, elfordult a földi élettől, mikor kedvese
meghalt s egy imbolygó, földöntuli árnyképet követett élete
fogytáig. Mintha csak a legegyszerübb, legtermészetesebb megoldást
nem akarnák elfogadni.</p>
<p>Ki is volt tulajdonképen Beatrice? Boccaccio, aki a XIV. század
második felében a firenzei köztársaság megbizásából elsőnek tartott
Dante-előadásokat, a legegyszerübb módon azt mondja, hogy Folco di
Ricovero de Portinarinak, az Alighieriek szomszédjának volt a
lánya. Később Simone de Bardinak lett a felesége és huszonnégy éves
korában, mint több gyermek anyja halt meg. Bármily különösnek
látszik is, hogy a nős Dante egy férjes nőt tegyen meg először
szerelmi verskötetének, azután teologiai költeményének az
ideáljául, én azt hiszem, hogy Boccaccio magyarázatát kell igaznak
elfogadnunk. Hisz Boccaccio idejében még élhettek Dantenak
kortársai, akik ellenőrizhették adatainak a valódiságát. El lehet
hinnünk Boccaccionak még azt is, hogy Dante nemcsak megnősült
Beatrice halála után, nemcsak bőségesen kivette részét a
közéletből, hanem hébe-korba voltak még egyéb szerelmei is.</p>
<p>Még lélektanilag is, költőileg is meg lehet magyarázni a
látszólagos ellentmondásokat, csak emberi mértékkel kell mérnünk
Dante mindennapi életét. Oly közönséges dolog, hogy a gyerekifju
szerelemre lobban a szomszédnak csinos lánya iránt, verseket irogat
hozzá, sőt még örök hüséget is fogad neki. A sovárgó szerelemnek az
évei ezek. Azután <span class="pagenum"><a name="Page_24" id=
"Page_24">-24-</a></span> a leány, mikor az első igazi férficsókot
érzi az ajakán, elfordul a fiutól. Lassan ez is megfeledkezik róla.
Ez történt Danteval is. Élte a firenzei nemes ifjak életét,
résztvett a szomszéd városok elleni kisebb hadi vállalkozásokban,
belevetette magát a politikába. Időről-időre a régi kép visszatért.
Mikor az ideálja meghalt, valósággal emlék gyanánt összegyüjtötte a
neki szóló verseket. Igy született meg a Vita nuova, a középkornak
ez a bájos szerelmi verskötete. A skolasztikus okoskodások és
magyarázatok, melyek az egyes szonetteket és canzonékat bevezetik
és kisérik, nekünk idegenek ugyan s az egészből kiérezni véljük a
trubadur költészet hatását, mely nem igazi érzéseket énekelt meg,
hanem csak eszményitett és konvenciók szerint dolgozott. A Vita
nuova azonban igy is az átlag fölött áll s vannak egyes
költeményei, melyek Dantet a szerelmi lirában is a legnagyobbak
mellé emelik.</p>
<p>A Vita nuova teljesen az ifju Dantenak a munkája. Azután az élet
ismét feledést boritott a multra. Dante is megnősült, lefoglalta a
közélet és magas méltóságokra emelkedett. Egyszerre bekövetkezett
életének nagy tragédiája, a számüzetés. Ekkor ismét visszatért
Beatrice alakja, de már teljesen átszellemülten, szimbolum
formájában.</p>
<p>Nagy lelki megrázkódtatás után a ködbevesző valóság beleolvadt a
határozott körvonalakat ölteni kezdő költészetbe. Megszületik az uj
Beatrice, akit mi ismerünk. Tiszta allegoria ez a Beatrice nem
lehet, mert bajos volna megérteni, hogy miként halhatott meg az
egyházi tekintély, igazság, filozófia és minden egyéb, amit nevéhez
kapcsolnak, pontosan 1290 junius 9-én. Viszont épen olyan tulzás
volna életrajzi jelentőséget tulajdonitani a Vita nuova
allegoriáinak és misztikus szám-játékainak. De hát hol is
<span class="pagenum"><a name="Page_25" id=
"Page_25">-25-</a></span> volna a költészet, a költőnek szabad
alakitó és teremtő joga, hacsak a rideg valót nyujtaná? A
középkorban nem is volt szokatlan, az egész trubadur költészetnek
az volt a jellemző vonása, hogy a költő élete fogytáig egy nőt
választott költészetének csillagául s amit róla irt, ugyszólván
függetlenitette a földi alaktól. Ez a Dante és Beatrice esete. Csak
igy lehet Beatricet megérteni, aki a Vita nuovában még eleven,
husból és vérből való alak, de az Isteni szinjátékban már csak
fénylő sugár. Nagy lelki és érzésbeli megrázkódtatás az, mely ezt a
lelki folyamatot előidézi s egyuttal a Vita nuova és a Canzoniere
szonettjeitől a Pokol velőtrázó jajgatásáig és a Paradicsom
fenségesen szárnyaló énekéig vezet.</p>
<h3>III.</h3>
<p>Az <i>Isteni szinjáték</i> óriási vándorlás a földről a pokol
mélységein és a purgatórium hegyén keresztül a mennyországhoz.
Nagyszerü tulvilági látomás, mely ezer meg ezer képben
visszatükrözi a költőnek a viszonyát a földi és földöntuli
világhoz. A tévelygésnek sötét erdejében elvesztvén az igaz utat,
épen szemben a földi boldogságnak a ragyogó hegyével, három
vadállat zárja el menekülésének utját. Ekkor megjelenik előtte
Beatrice küldötte, Vergilius, az egyetlen pogány, akit a középkor
igazán tisztelt, mert állitólag megjövendölte a Megváltónak az
eljövetelét és kalauzul szegődik melléje. Vergilius, aki már az
Aeneisben elbeszéli egy alvilági utját, végig kalauzolja Dantet a
pokol tölcsérének borzalmain, amelynek egyre szükülő köreiben az
isteni igazság örök büntetéssel torolja meg az emberek bünét és
gonoszságát. A borzalmak egyre fokozódnak a föld középpontjáig,
ahol minden bünök koronája, Lucifer székel. <span class=
"pagenum"><a name="Page_26" id="Page_26">-26-</a></span> Azután
következik a fokozatos felszabadulás a rettentő képek alól, amint a
tulvilág vándorai a föld tulsó felén, ahol megváltozik a fent és
lent, kifelé kusznak a tölcsérhez, hogy eljussanak az égen ragyogó
csillagokhoz.</p>
<p>A föld tulsó felén, a végtelen tenger közepette emelkedik a
purgatórium hegye, csucsán a földi paradicsommal. A hegy megmászása
közben Dantenak megpróbáltatásokat kell kiállania, a kapusangyal a
hét főbün betüjét karcolja a homlokára, melyek egyenkint eltünnek,
a bünhődő vallomását teszi meg a tulvilági boldogságban részes
Beatrice előtt s igy a feledés és emlékezés vizén is áthaladva,
mondja:</p>
<div class="poem">
<div class="stanza"><span class="i2"><i>e szent habokból
kiérve</i><br /></span> <span class="i0"><i>uj ember lettem, mintha
uj galyat hoz</i><br /></span> <span class="i0"><i>az uj tavasz az
ujuló növényre:</i><br /></span> <span class="i0"><i>tiszta, s
röpülni kész a csillagokhoz.</i><br /></span></div>
</div>
<p>A paradicsom kapujában Vergilius elhagyja őt s Beatrice
közbejöttével jut az isteni kegyelemnek teljes birtokába. Innen
kezdve a vándorlás már a léleknek az utja a megigazulás
lépcsőfokain, az égi szférákon át Istenhez, az értelemmel fel nem
fogható örök fényhez, a szeretethez, mely</p>
<div class="poem">
<div class="stanza"><span class="i0"><i>mozgat napot és minden
csillagot.</i><br /></span></div>
</div>
<p>E vándorlásnak, mely a földi valóságok képeitől az eszményi
megigazulásig vezet, Dante az elbeszélője és egyuttal végesvégig a
szereplő hőse is. De ő maga egyuttal az egész emberiség. A
vadállatok, melyek utját elállják, a földi világ kisértései és
veszedelmei, Vergilius az emberi ész, utjok segitője a mennybéli
kegyelem, Beatrice pedig a <span class="pagenum"><a name="Page_27"
id="Page_27">-27-</a></span> tökéletességnek az igazságban,
bölcseségben és a diadalmas egyházban jelentkező formája.
Szimbolikus az is, hogy Dante <i>az emberélet utjának a felén</i>,
hozzá pontosan a jubiláris 1300. év március 25-én, melyet a régiek
az év első napjának tekintettek, kezdi földöntuli utját s az utazás
a nagyhetet veszi igénybe. Szimbolikus a számoknak sürü játéka is,
melyről már megemlékeztünk. Ilyen szimbolikus a Purgatóriumban
„egy, kit ötszáztizenötnek irnak“, ami alatt a latin DVX, vezér,
értendő.</p>
<p>Kötetet lehetne megtölteni ezekkel a példákkal s képletes
kifejezésekkel, melyek a középkor izléséből és érzésvilágából
fakadnak, mikor az emberek a szavakat nem fogalom-jelzőknek
tekintették, hanem mélyebb, titkos értelmeket is tulajdonitottak
nekik. Az egyes képeknek s együtt az egész költeménynek igy kettős
az értelme, egyik a történeti, elbeszélő jellegü, mely Danténak az
utját s a tulvilág lakóival való találkozásait beszéli el, a másik
a szimbolikus értelem, amely a megigazulásnak az utját jelképezi.
Ez a kettős jelleg, a valóság képei s az allegóriák szüntelenül
egymásba fonódnak. A pokolban még a borzalmas realitások
uralkodnak, de felfelé a purgatórium hegyén már egyre jobban
előtérbe nyomulnak a szimbolumok, a mennyország pedig teljesen mint
az egyház dicsőségének elvont képe jelentkezik. Alvilági utakat már
Dante előtt is sokszor tettek meg költők, annyi előfutára van neki,
hogy ezeknek az ismertetéséből egész kötet kitelik, de mindezeknél
a tulvilág elvont általánositás, a büntetéseknek rémes szinekben
való kifestése, individuális jelleg nélkül. Dantenak az a merész
ujitása, hogy ismert személyiségekkel népesiti be a földöntuli
birodalmakat s nem büntetéseket és jutalmakat emleget, hanem
valóságos embereket büntet <span class="pagenum"><a name="Page_28"
id="Page_28">-28-</a></span> és jutalmaz. Költeményét ez viszi
döbbenetesen közel az emberi lélekhez.</p>
<p>Ahogy Dante a földet, a csillagrendszert és a tulvilágot
elképzeli, teljesen az egyházatyák kozmogoniájának az alapján áll.
A ptolemaeusi rendszer szerint elképzelt mindenségnek a
középpontjában örök mozdithatatlanságban lebeg a föld. A felső
félgömb az emberek világa, keleten a Gangesen tul kél a nap és
nyugaton, az Ebron tul megy le ismét. A félgömb legmagasabb pontján
fekszik a szent város, Jeruzsálem. A föld belsejében van a
tölcséralaku pokol, melynek legfenekén, a nehézség és hideg
középpontjában, az égtől legtávolabb, a helynek örök
mozdulatlanságában honol a Sátán. A tulsó félgömbön emelkedik a
purgatórium hegye. A mindenséget a kilenc szféráju ég zárja körül,
melynek levegője annál nehezebb, minél közelebb esik a földhöz. Igy
sorakoznak egymásután a Hold, Merkur, Venus, Nap, Mars, Jupiter,
Saturnus és álló csillagok szférája s mindezek felett a kristályos
ég, a primum mobile, a legtisztább égi igazság szinhelye. Ennek a
rendszernek a föld és az ember a központi jelensége s kárhozatra
jutott, vagy megdicsőült lények népesitik be a tulvilágot is.</p>
<p>Amint a mindenségről alkotott képzetében Dante teljesen a
középkori kozmogoniát teszi magáévá, középkori az erkölcsi
világfelfogása is. Az a rendszer, ahogy a bünöket a pokolban és a
purgatóriumban sorakoztatja, nagyon messze áll a modern
büntetőjogásznak a felfogásától. Büntetéseinek alapja a
<i>talio:</i> ki mivel vétkezik, azzal bünhődik. A szerelem
bünöseit szélvész űzi a levegőben, amint valamikor a szenvedély
vihara hajtotta őket; a kapzsiak feje aranyakkal teli zsákba
kötözve; a gyilkosok vérfolyamban fuldokolnak; a hideg, számitó
bünösök örök jégbe vannak fagyasztva. <span class=
"pagenum"><a name="Page_29" id="Page_29">-29-</a></span> Ugyanez az
elv, a bünökhöz hasonló büntetéssel való szenvedés az alapja a
purgatóriumban való megtisztulásnak is.</p>
<p>Igy ennek a nagy teologiai költeménynek a keretében egyesiti
Dante a középkori kereszténységnek egész tudását, filozófiáját és
etikáját. Az ő idejében a keresztény dogma már eljutott a teljes
kifejlődéséig. A dogmával együtt Szent Ágoston, Bonaventura,
Aquinoi Tamás, Duns Scotus, Albertus Magnus, Assisi Szent Ferenc uj
erkölcstant és uj filozófiát is adtak az emberiségnek. Az ő
tudásuk, filozófiájuk, erkölcstanuk s az erre alapitott világnézlet
szövődik át Dante költeményén. A reneszánsz hajnala előtt
összefoglalja mindazt, amit szellemiekben hét század
létrehozott.</p>
<p>De Danteban a középkor skolasztikusa és a tizenharmadik század
politikusa összeolvadt már a reneszánsz előfutárával. Lelkében
keresztény misztikus, de meglátásában, akárcsak a reneszánsz
embereinél, sajátságosan találkoznak az antik világ emlékei a
kereszténység hitvilágával. Nemcsak a pogánykor valóban élt
nagyjaival találkozik a pokol tornácában, hanem a pogány mithológia
alakjai, Cháron, Cerberus, Minotaurus is megjelennek előtte. Zeüsz
káromlásának is örök a büntetése. A tulvilág kozmogoniája teljesen
olyan, mint a középkori szerzetesek megrajzolták, de tartalmilag
már más. Antik képek kapcsolódnak bele s akaratlanul is az uj,
individuális jellegü társadalom az, mely visszatükröződik a
tömérdek történeti személynek és kortársának markáns, majdnem
arcképszerü megfestésében. Előtte csak tipusokat ismertek, ő
személyeket lát meg és tulvilági seregszemlét tart fölöttük. Az ő
emberei, amig nem tér át a teljes szimbolumokra, nem freskószerü
illusztrációk, hanem husból és vérből való alakok és ha allegoria
is az egész költeménynek az értelme, maga a megrajzolás olyannyira
<span class="pagenum"><a name="Page_30" id=
"Page_30">-30-</a></span> nem allegoriaszerü, hogy poklának a
rajzát sokáig valóságnak tartották. A hihetetlenül erős szinek, a
plasztikus feldolgozás hozta magával, hogy az Isteni szinjáték, de
különösen a pokol lett a képekben legtöbbször megörökitett
költemények egyike.</p>
<p>Az egyének megrajzolásán és jellemzésén kivül van még egy vonás,
mely a modernséget csillogtatja meg Dantenál: a természet
meglátása. Az igazi középkor, mely siralom völgyének tekintette a
földet, nem ismerte a természet szépségeit. Ezeknek meglátásához uj
szemek, átélésükhöz uj érzések kellettek, melyek a végtelent és
örökkévalót nemcsak lélekben igyekeznek felfogni, hanem
alkotásaiban is. Dante az első az irodalomnak nagy
természet-meglátói között s természeti képei méltán állithatók egy
sorba markáns jellemzéseivel és erős körvonalu történeti
képeivel.</p>
<p>Az Isteni szinjáték tárgya a végtelen, az örökkévalóság. De
ennek a végtelennek a képét Dante a géniusznak ujitó merészségével
nem a multba vagy a jövőbe vetiti, hanem jobbra és balra felhasitja
a kárpitot és azokat mutatja be a végtelenbe beállitva, akiket a
kortársak ismertek, szerettek és gyülöltek. A skolasztikus teszi
igazán felérzékelhetővé, ami máskülönben csak vizió volna, a
firenzei pártember pedig igy ad monumentális keretet azoknak az
eseményeknek, amelyek máskülönben nem emelkednének tul a lokális
jelentőségnek a határán.</p>
<p>A monumentalitás Dante meglátásának egyik jellemző vonása. A
másik a tökéletes szimmetria és törvényszerüség még a viziójában
is. Amit lát és átél, nem álomszerü és elmosódott, hanem szinte
mérnökileg körvonalazott. Olyan matematikai pontossággal állapitja
meg a pokol köreit, <span class="pagenum"><a name="Page_31" id=
"Page_31">-31-</a></span> hogy még a dimenziókat is ki lehet
számitani nála. A látomások nagy költője, aki mindenben
szimbolumot, jelképet lát, egyuttal a legnagyobb rendszerező. Semmi
sem véletlen, hanem minden beletartozik egy isteni rendszerbe:</p>
<div class="poem">
<div class="stanza"><span class="i8"><i>Le cose tutte e
quante</i><br /></span> <span class="i0"><i>Hanno ordine tra loro;
e questo è forma</i><br /></span> <span class="i0"><i>Che
l’uniuerso a Dio fa simigliante.</i><a name="FNanchor_1" id=
"FNanchor_1"></a><a href="#Footnote_1" class=
"fnanchor">1)</a><br /></span></div>
</div>
<p>Rendszer és rend van nála mindenben, a dogmában, a hatalmak
megoszlásában. Amint felállitja a földön a hatalmak egyensulyának
rendszerét, a tulvilágon a pokol, purgatórium és paradicsom
szabályos köreit, akként kiméletet nem ismerő törvényszerüséggel
állapitja meg letünt nemzedékek embereinek morális helyét a
földöntuli világban. Nála a törvény erősebb, mint a kegyelem s a
dogma hatalmasabb, mint a részvét. Ez a Dante nem az angol
prerafaelitáknak kékes ködben álmodó költője, hanem a sötét biró,
aki a keresztény moralistáknak fanatikus hitével és biztonságával s
a hontalannak komor haragjával mond itéletet guelfek és
ghibellinek, pápák és császárok, barát és ellenség fölött. Egyaránt
büntet és jutalmaz, amint teologiai és politikai megfontolása
diktálja. Nem retten vissza, hogy az örök kárhozatot juttassa
osztályrészül menedéket nyujtó jóltévője, Guido Novella da Polenta
leányának és tulajdon tanitómesterének, ser Brunettonak. Judással
csaknem egyforma büntetéssel sujtja Brutust és Cassiust, Caesar
gyilkosait. Viszont ő, aki a pokol előcsarnokába zárja Homerost,
Platot és Aristotelest, a szeretet <span class="pagenum"><a name=
"Page_32" id="Page_32">-32-</a></span> egébe emeli Marseille
véreskezü püspökét, aki lemészárolta az albigenseket s a
paradicsomban jelöli ki VII. Henrik császár helyét, akinek hite
szerint az isteni renden alapuló világcsászárságot kellene
megvalósitani. Nekünk ezek az itéletek nagyon is személyeseknek,
gyülölettől, vagy előitélettől sugaltaknak tünhetnek fel, Dantenál
azonban mindegyiknek megvan a szigoru erkölcsi és teologiai
alapja.</p>
<p>Aki ily szigoruan dogmatikus a szellemiek és erkölcsiek terén,
természetszerüleg szimmetrikus a költészetében. Dante a
legszámitóbb költő, akit a világirodalom felmutathat. Három
könyvben egyenként harminchárom ének, egy bevezető énekkel, a
számuk összesen száz, csaknem egyenlő számu sorokkal. Mindhárom
könyv ugyanazzal a szóval végződik: a <i>csillagokhoz</i>. Ennek a
beosztásban jelentkező törvényszerüségnek épen ugy megvan az
allegorikus jelentősége, mint a költemény egyes képeinek. Az
egymásba kapcsolódó terzinák végtelen láncolata olyanná teszi a
szerkezetet, hogy megbontani jóformán nem lehet. Csapongást,
eltérést a felépités rendjétől egy pillanatra sem enged meg
magának. De költői géniusza egyedülálló abban, hogy ez a
legaprólékosabb részletekig vitt rendszerezés nem mereviti meg, a
viziók elevensége nem szenved, a tudós nem nyomja el a költőt,
hanem szárnyalást, fenséget ad neki. Valósággal Dante az
épitőmester és szobrász a költők között. Ugy épül fel az Isteni
szinjáték, mint egy óriási gótikus dom, melyben minden kőnek, ívnek
teljesen ki van számitva a helye, sulya, hordképessége s ezen a
rengeteg épitményen megannyi különböző, de az egésznek keretébe
illő oromdisz, faragvány, ciráda gyanánt jelennek meg az alakok,
korának és a multnak emberei, akik a tulvilág három birodalmát
benépesitik. <span class="pagenum"><a name="Page_33" id=
"Page_33">-33-</a></span></p>
<p>Dante pedig annál nagyobb, mert az anyagot, amiből és az
eszközt, amivel ezt a fenséges épitményt létrehozta, a nyelvet maga
teremtette. Volt népnyelv előtte is, az kétségtelen, de az a
tájszólások meg nem állapodott, elmosódó nyelve volt. Ugyanaz a
körülmény, amely Itáliát először emelte a barbárságból, bénitotta
az olasz költői nyelvnek a kifejlődését. Itáliában a latin még
akkor is megmaradt a müvelt osztályok nyelvének, mikor a többi
román országokban már a nemzeti nyelvek váltották fel. Szinte azt
lehet mondani, hogy még élőnek hitték, mikor már meghalt. A román
dalos költészet elsőnek nem is Itáliában, hanem a provencei
trubadurok körében virágzott ki. Ez volt a francia nyelv, a langue
d’oc első nagy elterjedésének az időszaka. A provencei trubadurok
nyelvén verseltek a spanyolok és olaszok is és mikor az első költők
megszólaltak II. Frigyes sziciliai udvarában, nyelvük tele volt
francia kifejezésekkel. A müvelt osztályok nyelve volt a latin,
emez pedig az udvaroké. Az első jó lehetett a törvények és dogmák
formulázására, büszke feliratok megszövegezésére, de hiányzott a
hajlékonysága, lágysága, gazdagsága uj érzések kifejezésére. A
másik viszont édeskés volt és idegen hangzásu. Dantenak uj nyelv
kellett. Ez a nyelv volt a tudósok által lenézően emlegetett
népnyelv, a <i>volgare</i>. Az ő alkotó keze alatt ebből a
nyelvből, a firenzei tájszólásból megszületett a legmagasabb
irodalmi szinvonalra emelt olasz nyelv, melynek a lágyság mellett
van keménysége és érces csengése, gazdagság mellett tömörsége,
melódia mellett harsogó szárnyalása, Dante teremtője és mestere
ennek a nyelvnek. Nála lapidárisabb olasz nyelven azóta sem irtak
még soha. Michelangelonak a testvére ő a szavak müvészetében. Ez
teszi <span class="pagenum"><a name="Page_34" id=
"Page_34">-34-</a></span> utolérhetetlenné és egyben leforditását
végtelenül nehézzé. A terzinák tizennégyezer sorában alig van egy
is, amely ne teljes rimre végződnék. A nyelvnek és a formának
tökéletes mestere ő, aki egy nagy költői alkotás keretében az első
igazi olasz könyvvel és a nyelvvel is megajándékozta nemzetét.
Ezért külön érték az olaszok szempontjából az Isteni szinjáték,
akárcsak a németeknél Luther bibliája; ezért lett belőle a századok
során fogalom, nem egy embernek a könyve, költeménye, hanem <i>il
libro</i>, „a“ könyv.</p>
<h3>IV.</h3>
<p>A szkeptikus Voltaire irja, hogy Dante az olaszok nagy költője,
akit istenitenek, de nem olvasnak. A mondás ugy hangzik, mintha
volna valamelyes igazsága. Voltaire gondolhatta ezt igy, aki a maga
idejében legolvasottabb irója volt Európának. És mi maradt meg
Voltaireből? Nehány könyvének, drámájának a cime, szkeptikus és
szatirikus voltának az emléke, barátsága Nagy Frigyessel, –
jóformán egyéb semmi. Dante pedig ma is él, tulélve Voltairet,
tulélve századokat.</p>
<p>Ha a kölcsönkönyvtárak statisztikája után itélnénk meg a könyvek
értékét és jelentőségét, nagyon furcsa eredményekre jutnánk. Az
igazi mértéket az évszázadok távlata szolgáltatja. A biblia nem
nyomtatott betükben él, hanem a legendákban, történetekben,
példabeszédekben, melyek közkincse lettek az egész emberiségnek. A
legfenségesebb könyveknek is vannak lapjaik, melyek csak a maguk
idejében érthetők és élvezhetők. Az örök emberi az, ami állandó
értéküket adja meg.</p>
<p>Ha ezt keressük Dantéban, a nagyon kevés költő közé <span class=
"pagenum"><a name="Page_35" id="Page_35">-35-</a></span> tartozik,
aki még ma is velünk, bennünk él. Egyetemes emberi jelentőségében
legfeljebb Homeros, Shakespeare és Goethe még hozzá fogható.
Világnézlete, skolasztikus bölcselete régen a multé, amit a valóság
erejével ható viziójában megrajzolt, nem rémit bennünket, de
koncepciója, mint legnagyobb költői alkotás, teljesen ismerős és
alig van költő, kinek több képe, alakja állandóan élne
képzeteinkben, mint neki. A három vadállat, mely az erdőben üldözi,
Vergilius, a pokol kapuja, Paolo és Francesca, a pokolnak egyre
szükülő és borzalmasságban növekvő körei, a tüzeső, a jajgató fák,
a vérben főtt zsarnokok, az örök jégbe fagyott gyilkosok, Ugolino,
a purgatórium lágyabb szinei, Beatrice felmagasztalása s a ragyogó
égnek kilenc szférája, a <i>primum mobile</i>-ban székelő
istenséggel, mind ismerősek még azok előtt is, akik talán Dantet
sohasem olvasták.</p>
<p>Másik próbáját is lehet ejteni Dante máig élő voltának. Ismét
Homeroson, Shakespearen és Goethen kivül nincsen egyetlen iró,
akinek annyi mondása élne még ma is szálló ige formájában, mint
neki, Olaszul lehet idézni őket, annyira ismerősek. Az első ének
bevezető sora:</p>
<div class="poem">
<div class="stanza"><span class="i0"><i>Nel mezzo del cammin di
nostra vita…</i><a name="FNanchor_2" id="FNanchor_2"></a><a href=
"#Footnote_2" class="fnanchor">2)</a><br /></span></div>
</div>
<p>A harmadik ének elején a Pokol kapujának borzalmas felirása:</p>
<div class="poem">
<div class="stanza"><span class="i0"><i>Per me si va nella città
dolente,</i><br /></span> <span class="i0"><i>Per me si va
nell’eterno dolore,</i><br /></span> <span class="i0"><i>Per me si
va tra la perduta gente.</i><br /></span> <span class="i0">– – – –
– – – – – – –<br /></span> <span class="pagenum"><a name="Page_36"
id="Page_36">-36-</a></span> <span class="i0"><i>Lasciate ogni
speranza, voi che entrate.</i><a name="FNanchor_3" id=
"FNanchor_3"></a><a href="#Footnote_3" class=
"fnanchor">3)</a><br /></span></div>
</div>
<p>Francesca felelete Dante kérdésére:</p>
<div class="poem">
<div class="stanza"><span class="i4"><i>Nessun maggior
dolore,</i><br /></span> <span class="i0"><i>Che ricordarsi dal
tempo felice</i><br /></span> <span class="i0"><i>Nella
miseria.</i><a name="FNanchor_4" id="FNanchor_4"></a><a href=
"#Footnote_4" class="fnanchor">4)</a><br /></span></div>
</div>
<p>Épen olyan ismerős a tömörségében mindent megérzékeltető sor,
mely elmondja, hogy Lancelot históriájától megejtve, Paolo és
Francesca, hogy gyultak egymás iránt bünös szerelemre:</p>
<div class="poem">
<div class="stanza"><span class="i0"><i>Quel giorno piu non vi
leggemmo avante,</i><a name="FNanchor_5" id=
"FNanchor_5"></a><a href="#Footnote_5" class=
"fnanchor">5)</a><br /></span></div>
</div>
<p class="i0">vagy a régi szerelemnek felébredése Beatrice
iránt:</p>
<div class="poem">
<div class="stanza"><span class="i0"><i>D’antico amor senti la gran
potenza,</i><a name="FNanchor_6" id="FNanchor_6"></a><a href=
"#Footnote_6" class="fnanchor">6)</a><br /></span></div>
</div>
<p class="i0">vagy a büszke sor:</p>
<div class="poem">
<div class="stanza"><span class="i0"><i>L’animo, che vince ogni
battaglia</i><a name="FNanchor_7" id="FNanchor_7"></a><a href=
"#Footnote_7" class="fnanchor">7)</a><br /></span></div>
</div>
<p>A magyar idézetek az utolsó kivételével Babits forditásai.</p>
<p>Ezek csak nagyon szórványos szemelvények, de ha <span class=
"pagenum"><a name="Page_37" id="Page_37">-37-</a></span> csak erre
a kevés képre és idézetre gondolunk is, vajjon hány költő mondhatja
el magáról, hogy hatszáz esztendő multával ennyi is marad meg
belőle élőn, elevenen és üdén.</p>
<p>Dante a géniusznak biztonságával érezte és tudta, hogy nemcsak
kortársai, hanem számtalan késői nemzedék számára ir. Számtalan
idézettel lehet bizonyitani a szinte korlátlan önbizalmat s annak
tudatosságát, hogy egyedülállót és örökéletüt alkotott. Erre vall
már, amit a Vita nuova végén mond Beatricéről, hogy olyant ir róla,
aminőt még nőről nem mondtak soha. Ugyanezt az érzést fejezi ki a
büszke sor:</p>
<div class="poem">
<div class="stanza"><span class="i0"><i>L’aqua, che io prendo,
giammai non si corse</i><a name="FNanchor_8" id=
"FNanchor_8"></a><a href="#Footnote_8" class=
"fnanchor">8)</a><br /></span></div>
</div>
<p>A számüzött tudja, hogy a pártok harcában egyedül áll, de ez a
büszkesége:</p>
<div class="poem">
<div class="stanza"><span class="i4"><i>si ch’ a te fia
bello</i><br /></span> <span class="i0"><i>Averti fatta parte per
te stesso.</i><a name="FNanchor_9" id="FNanchor_9"></a><a href=
"#Footnote_9" class="fnanchor">9)</a><br /></span></div>
</div>
<p>A Pokol XV. énekében néhai tanitómesterével, ser Brunettoval
jósoltatja meg magának majdani hirét, dicsőségét:</p>
<div class="poem">
<div class="stanza"><span class="i0"><i>Ed egli a me: Se tu segui
la tua stella,</i><br /></span> <span class="i0"><i>Non puoi
fallire a glorioso porto</i><br /></span> <span class="i0"><i>Se
ben m’accorsi nella vita bella.</i><a name="FNanchor_10" id=
"FNanchor_10"></a><a href="#Footnote_10" class=
"fnanchor">10)</a><br /></span></div>
</div>
<p><span class="pagenum"><a name="Page_38" id=
"Page_38">-38-</a></span></p>
<p>Természetes, hogy egy olyan nagyszabásu költői alkotásban, mint
az Isteni szinjáték, az egyes részeknek nagyon különböző a
vitalitásuk és nagyon különböző az értékelés módja is, ahogy az
egymást követő nemzedékek Dantet megitélték. Kortársai
sokoldaluságát, teologiai, földrajzi, csillagászati tudásának
gazdagságát, az események széleskörü ismeretét, rendszerének
tökéletes voltát és allegoriáinak mélységét csodálták nála
leginkább. Erre utal a jellemzés is, melyet Villani adott Danteról
halála évében. Ezeket fölébe helyezték müvészetének. Inkább a
skolasztikus tudóst látták benne, aki summáját adta az akkor ismert
tudásnak, mint költőt s a részletek kommentálása fontosabb lett,
mint az egésznek átértése. Tekintélye azonban kétségtelen volt s
hire beszárnyalta egész Italiát. Firenze, amely számüzte őt, alig
egy-két évtizeddel halála után már tanszéket állitott Dante
magyarázatának s Boccacciót szerződtette első tanárául. Az Isteni
szinjáték mágikus könyv hirébe került és kétes esetekben, lapjait
felütve, akár a Sybilla könyveit, vagy a bibliát, jóslásra
használták.</p>
<p>Mégis a reneszánsz volt az, amely Dantet költői mivoltában
helyezte igazán magas piedesztálra s a legnagyobb költőt és az
olasz irodalmi nyelv megalapitóját tisztelte benne. A reformáció és
ellenreformáció századaiban sülyedni látszott Dante megértése. A
középkori misztikus idegen volt a racionalistáknak, a müvész a
képrombolóknak, viszont a papság sem rajonghatott a keresztény
gondolatnak egy olyan képviselőjéért, aki az összes megénekelt
pápák közül csak egynek juttatott helyet a paradicsomban, de annál
többnek osztotta ki a pokol válogatott gyötrelmeit. Az
ellenreformációnak a katholicizmusa is, mely a tridentinum óta a
jezsuita fegyelemnek a jegyében állott, más volt, mint a
<span class="pagenum"><a name="Page_39" id=
"Page_39">-39-</a></span> középkornak misztikummal és viziókkal
teli világa, vagy a reneszánsznak az antikot a modernnel vegyitő
müvészi szelleme. Épen ugy nem érthették meg Dantet azok a korok,
melyek az irodalomban a precieuseködést teremtették meg, az
épitészetben pedig román bazilikák, karcsu kampanilék és gotikus
dómok helyett barokk templomokat alkották.</p>
<p>Danteval is az történt, ami nagy szellemekkel történni szokott.
Utólag mindenki magáénak akarja vallani. Voltak, akik látnok
helyett hitvitázót kerestek benne és voltak protestáns magyarázói,
akik a pápák elleni kifakadásai miatt heretikusnak, a reformáció
pedáns előfutárának, sőt szocialistának igyekeztek feltüntetni.
Pedig Danteban egyáltalán semmi sincs a szabadgondolkodóból. A
pápákat, akiket büntet, azért bünteti, mert az egyház és az isteni
rend ellenségeit látja bennük. Ha ellensége volt is a pápák világi
uralmának és az erkölcsöket megrontó gazdagságnak, állandóan hivő
fia maradt az egyháznak és hirdetője az egyház dicsőségének. A
legkatolikusabb költő, aki valaha csak élt. Oly ragyogó szinekkel
festi meg a diadalmas egyházat, mint senki előtte és utána
soha.</p>
<p>Az utókor szokása az is, hogy szereti magának a saját
elképzelése szerint megrajzolni hőseinek az alakját. Idealizálja
őket s ezek az idealizálások idővel olyan törvényszerüekké válnak,
hogy tőlük eltérni nem szabad. Krisztusról kép nem maradt fenn s a
müvészet megteremtette a maga Krisztus-tipusát, a szőke fürtü,
hullámos haju, álmodó tekintetü, karcsu alakot, kinek szeme a
végtelent sugározza vissza. Az utókor ilyen Dante-tipust is
teremtett magának: magas, szikár termet, hosszu talárban, markáns
vonások, széles homlok, sovány arc, hajlott sasorr, hatalmas áll és
átható mély, mélabus szemek. Igazi tragikus arc, a számüzött
<span class="pagenum"><a name="Page_40" id=
"Page_40">-40-</a></span> költőnek az arca. Carlyle mondja, hogy
ezt a képet, melyet a művészet teljesen elfogadott, szeretné is
valódinak tartani. Pedig Boccaccio, aki mint gyermek látta még a
korán megöregedett költőt, azt mondja róla, hogy az alakja kicsiny
és jelentéktelen, tartása hajlott, arcát pedig sürü, sötét szakáll
fedi. Mennyire más ez a mi tudatunkban élő Dante-képnél, melynek
eredetijét a firenzei Bargello-kápolna szakáll- és bajusztalan
ifjui képében kell keresnünk. De ez a kép is, mely legfeljebb a
Vita nuova idejének fiatal Danteját ábrázolja, jóval a halála utáni
esztendőkből származik. Ezt a képet fejlesztették később az élet
utjának felét már megjárt Dante tipusává. Müvészi legendával állunk
igy alkalmasint szemben, melynek alapja, hogy az emberi lélek azt
akarja hinni és igaznak tartani, amit elképzelni szeret. Annál
komikusabb, hogy ebből az idealizált képből egyes fajelméleti
„tudósok“ messzemenő következtetéseket vontak le Dante egyéniségére
és germán mivoltára.</p>
<p>De vajjon fontos-e egyáltalán a géniusznál, hogy milyen volt az
a porhüvely, mely a léleknek csak mühelyéül szolgált. Hisz a testi
mulandóságban közösek ők a trónokon ülő jelentéktelenségekkel és a
szürke tömegből fel se bukkanó százezrekkel. Ami kiemeli őket,
alkotó teremtő erejük, tudós, költő, vagy müvészi mivoltuk s az a
csodálatos funkció, melyet közkeletüen léleknek nevezünk. Dante
igazán az Isteni szinjátékban él, mellyel megajándékozta az utókort
s az utókor az Isteni szinjátékhoz alkotta meg azt a Dante-képmást,
melyet legmegfelelőbbnek tartott a költő számára.</p>
<p>A mi megitélésünkben Dante elsősorban költő s ami nála emberi,
az áll hozzánk legközelebb. Politikai szenvedélye már már nem hevit
bennünket, a világról alkotott <span class="pagenum"><a name=
"Page_41" id="Page_41">-41-</a></span> felfogása megdőlt,
skolasztikus okoskodásai pedig hidegen hagynak. Örök ellenben az
alkotó, teremtő művész, aki nemcsak saját kora, hanem minden idők
számára dolgozik. A mi szemünkben az a Dante, aki megrázó képekben
ecseteli a pokol borzalmait és szenvedéseit s itélkezve járja be az
alvilágot, erősebb, mint a purgatóriumnak vezeklője és a paradicsom
zengő himnuszainak az irója. A valóságos emberi szenvedélyek és
szenvedések közelebb állanak hozzánk, mint a földöntuli boldogság
viziói s a bölcseleti és teologiai fejtegetések. Kétségtelen az is,
hogy a pokol konkrétebb, plasztikusabb is, mint az álomszerü
purgatórium és a fényben, ragyogásban izzó paradicsom. Ezért maradt
mindmáig a pokol legolvasottabb és a fantáziát állandóan legjobban
foglalkoztató része az Isteni szinjátéknak.</p>
<p>Az első részben a legkevesebb az elméleti fejtegetés és
teologiai okoskodás is, melyek a legmesszebb esnek tőlünk. Ez is az
első rész legnagyobb népszerüségét indokolja. Az elvont részletek
teszik ugyanis fárasztóvá, a tultömöttség és tisztán kortársai
előtt érthető célzások pedig nehézzé Dante olvasását, bár korántsem
oly nehézzé és fárasztóvá, mint egyes magyarázói akarva vagy
akaratlanul el akarják hitetni. Ezek a magyarázók saját
tudálékosságuk kicsinyitő lencséjén látják Dantet és nem látják
benne a nagyot, aki olyan örök emléket állitott korának, aminő
emlékei Egyiptomnak a piramisok, Hellásznak az Akropolisz, Indiának
Ellora barlangtemploma, vagy a Tadzs Mahal palotája. Ezek is
egészükben hatnak, még ha részleteikben talán nem felelnek is meg a
mi modern célszerüségi, vagy kényelmi szempontjainknak.</p>
<p>Ha Dantere gondolok, egy szinben és illatban gazdag kép idéződik
fel bennem. Nerviben, szemben a tengerrel, <span class=
"pagenum"><a name="Page_42" id="Page_42">-42-</a></span> láttam egy
hosszu, omlatag falat, melyen a májusi napfény özönében millió és
millió piros rózsa pompázik. A mult omladékát elboritják az élő
virágok, melyek évről-évre nyilnak, talán századok óta. Ha
válogatva tépünk egyet-kettőt belőlük, azoknak is van szinük és
illatuk, de igazán élvezni az egészet csak egészében, az omladozó
fallal, a napfénnyel, tengerrel együtt lehet. Igy vagyunk az Isteni
szinjátékkal is: összetartozik benne minden, az is, ami a multé és
elhervadt és az is, ami máig üde és ragyogó maradt. A legnagyobb
költők egyike a bennünk ma is élő, örökké változó, multját felejtő
és multjához visszatérő emberiség szellemi történetének egyik
fejezetét, a középkort rögziti meg benne minden idők és minden
nemzedékek számára.</p>
<hr class="chap" />
<div class="chapter"></div>
<p><span class="pagenum"><a name="Page_43" id=
"Page_43">-43-</a></span></p>
<h2>II. FRIGYES.</h2>
<p>Vannak, akik a középkorra vonatkozó itéletüket egyszerüen abban
szokták összefoglalni, hogy <i>sötét</i>. Ezzel a szokványos, de
felületes megállapitással éles ellentétben van a szines és
változatos egyéniségeknek az a nagy tömege, amely a középkor
századaiban élesen emelkedik ki az események hátteréből.
Kezdetlegesebb volt a müveltség, primitivebbek voltak az emberek,
erősebb volt a hit, hatalmasabb a babona, nagyobbak a szenvedélyek
és kisebbek a társadalmat kiegyensulyozó erők. Ezért több a
szertelenség, ezért hajlanak az emberek a végletek felé s ezért
nehéz őket manapság megérteni. A mai ember előtt érthetetlenek a
keresztes lovagok, akik kardélre hánynak aggastyánt, nőt és
gyermeket s utána jámbor alázattal, térden csusznak végig azokon a
helyeken, ahol a Megváltó szenvedett. Nem érti a pápákat és
császárokat, akik évszázadokon át kegyetlen küzdelmet folytattak,
anyagi és szellemi fegyverekkel egyaránt, egy lehetetlen
gondolatnak, az egységes világuralomnak a megvalósitásáért. Nem
érti, hogy lehetett egy kor, amely tobzódott a legrémesebb
kegyetlenségekben s ugyanebből a korból virágoztak ki Assisi Szent
Ferenc <span class="pagenum"><a name="Page_44" id=
"Page_44">-44-</a></span> rózsái. Nem érti a költőket, akik soha
nem látott ideálokhoz intézték szonettjeiket, a filozófusokat, akik
felállitották a tételt s ahhoz keresték a bizonyitékokat, az
uralkodókat, akik idegen országokban keresték uralkodásuk célját és
az embereket, akik mindezeket a dolgokat természeteseknek
találták.</p>
<p>A középkori tragédiáknak hosszu sorozatából, melyek megtöltik
nehány évszázad történetének a lapjait, a többieket messze
tulhaladó módon emelkednek ki a Hohenstaufenek alakjai. Egy
uralkodó család, mely nemcsak az udvaronc krónikások hizelgő
irásai, hanem az emberi mérték szerint is egymásután termelte az
átlagon felüli erős, nagyszabásu és szinekben gazdag egyéniségeket.
Mindegyik más, de valamennyit közös vonások kapcsolják össze: van
bennük valami a lovagvilág kalandos és költői szelleméből, mind az
egyetemes keresztény monarchiának a gondolatát képviselik a
keresztény világ másik nagy hatalmasságával, a pápával szemben,
mindnyájuknak sorsa változatos és fordulatokban gazdag s mint
emberek, csaknem mind szerencsétlenek. Ennek a családnak a sarja
II. Frigyes, a középkornak az az uralkodója, aki valamennyi elődét
és utódát meghaladó módon tudta lebilincselni saját korát és az
utókort egyaránt.</p>
<p>Frigyes 1194 december 26-án született. Atyja a kegyetlen
emlékezetü VI. Henrik volt, aki feleségével, Konstanciával örökölte
a normann királyok sziciliai és nápolyi birtokait. A bárók
zendüléseit, akik nem akarták uralmát elismerni, olyan eszközökkel
verte le, amelyek még a középkorban is ritkitották a párjukat:
megvakittatta, szurokba főzette, izzó vaskoronával ékesitette őket
s velük rokonszenvező olasz feleségét kényszeritette, hogy nézője
legyen mindezeknek <span class="pagenum"><a name="Page_45" id=
"Page_45">-45-</a></span> a borzalmaknak. Három éves korában
Frigyes elvesztette az apját, négy éves korában pedig az anyját és
III. Ince, a középkor egyik nagy pápája lett a gyámja, akinek
politikája arra irányult, hogy meghiusitsa a német császári és
sziciliai királyi koronának az egyesitését, minek terve
örökségképen szállott a négy esztendős gyermekre. Az
apátlan-anyátlan gyermek Sziciliában nevelődött, nagyon különös
viszonyok közepette. Sokat tanult, sokkal többet, mint korának
félig barbár uralkodói, de a nevelése nagyon vegyes volt és
egyenetlen. A keresztény püspökök tanitásai mellett akiket a pápa
rendelt mellé oktatókul, megismerkedett az arab bölcselők
tudományával is. Keresztény világitásban ismerte meg az izlámot és
mohamedán világitásban a kereszténységet. Szkeptikus lett egy olyan
korban, amelynek a hit volt a legfőbb erőssége. Egyformán beszélt
olaszul, németül, franciául, arabul, latinul és görögül. Kortársai
már egész fiatalon a <i>stupor mundi</i> hizelgő elnevezéssel
ajándékozták meg. A viszonyok korán megérlelték és megtanitották,
hogy csak a saját erejében, akaratában és ügyességében bizhatik.
Gyámja, a pápa, tizennégy esztendős korában naegykorusitotta és a
következő évben össze házasitotta őt Aragoniai Konstanciával, Imre
magyar királynak nála tizennégy esztendővel idősebb özvegyével.
Tizenhat éves korában Frigyes már apa volt és teljesen érett ember
módjára került bele a világtörténelmi események kellős
közepébe.</p>
<p>Kevés uralkodó volt, aki nála fiatalabban és az övénél
kedvezőtlenebb viszonyok között indult volna neki tulajdon országai
meghóditásának. Sziciliai birtokait a féktelen bárók tépték
darabokra, Németországra való jogigényét pedig tulajdon gyámja, a
pápa ismerte el legkevésbbé és másik <span class="pagenum"><a name=
"Page_46" id="Page_46">-46-</a></span> császárt állitott a
birodalom élére a welf IV. Ottó személyében. Ottó azonban
szerencsétlenségére összekülönbözött protektorával, aki ekkor
viszont az alig felserdült Frigyest akarta kijátszani ellene, igaz,
a Sziciliáról való lemondás árán. A tizenhat esztendős Frigyes
ekkor jelent meg a szinpadon. Minden támogatás nélkül, csak a
Hohenstaufen névre támaszkodva jelent meg Németországban, hogy
atyáinak örökét elfoglalja. A pápa csak áldását adta neki, de annak
ellenében meg kellett fogadnia, hogy a császári korona elnyerése
esetén lemond Sziciliáról, országából kipusztitja az eretnekeket és
keresztes hadjáratot vezet a szentföldre. Csupa olyan kivánság,
amelyet Frigyes, mikor kalandos vállalkozása sikerült és a német
trónt megszerezte, egyáltalán nem szándékozott beváltani. Nem is
volt baj addig, mig Ince után III. Honorius ült a pápai székben. Az
uj pápa a tárgyalásokban sokkal ravaszabb Frigyesnek nemcsak a
keresztes hadjárat szüntelen halogatását nézte el, hanem császárrá
is koronázta és beleegyezett a sziciliai és német korona
egyesitésébe. Az ifju Frigyes elérte célját, amit előtte egy német
uralkodó sem érhetett el.</p>
<p>A változás hirtelen jött. 1127-ben meghalt Honorius és a
nyolcvanöt esztendős IX. Gergely lett az utóda. A világtörténelem
egyik legérdekesebb küzdelme kezdődött az aggastyán pápa és a
fiatal, alig harminc esztendős császár között, melynek
ellentmondásokkal teli eseményei mindennél jobban jellemzik a
középkor világát. A pápa a tizenkét esztendőn át igérgetett, de be
nem váltott keresztes hadjárat miatt átok alá helyezte Frigyest és
nyilt levélben sorolta fel a világ előtt összes vétkeit és
eretnekségeit. A kiátkozásra Frigyes az összes európai uralkodókhoz
intézett körlevélben válaszolt, mely bizonyára az első ilyen
dokumentum <span class="pagenum"><a name="Page_47" id=
"Page_47">-47-</a></span> volt a maga nemében. Tiltakozott a kuria
tulhatalmi igényei ellen és vitatta a világi fejedelmek jogait.
<i>Tua res agitur</i>, – a te ügyedről van szó, irta a császár
uralkodótársainak és egy uj fegyvert, a politikai érvelést vitte
bele a küzdelembe. Azután egyházi átokkal a fején elindult – a
keresztes hadjáratra. A keresztes háboruja is elütött a sablontól.
Ahol elődei véres harcokat vivtak, ő békés szerződéseket kötött.
Kemal egyiptomi szultántól barátságos tárgyalás alapján kapta meg
Jeruzsálemet, ahol fejére tette Bouillon Gottfried koronáját.
Hazajövet ellenben a pápa ellen forditotta fegyvereit, aki
szövetkezésre hivta fel ellene a lombárd városokat. És állt a
kegyetlen harc esztendőkön keresztül. A hivő keresztények
borzalmára Frigyes szaracén harcosokat fogadott zsoldjába és
azokkal pusztitotta a pápának és a szövetséges városoknak a
birtokait. Volt idő, mikor ugy látszott, hogy teljesen
diadalmaskodik. Leverte a városokat és magát a pápát ostrom alá
fogta Rómában. Természetes fia, Enzio, a zsinatra igyekvő angol és
francia főpapokat elfogta és ezüst láncokon vitette őket Pisába. A
kilencvenkilenc esztendős pápa az ostrom alatt álló Angyalvárban
végezte életét. Utána az 1243-ban megválasztott Fieschi biboros
lett IV. Ince néven, császárpárti családnak a sarjadéka és
Frigyesnek személyes barátja. Mindenki azt hitte, hogy a császár
diadala teljes. Csak a császár látott tisztán. Ismerte emberét, aki
az Ince név felvételével is jelezte, hogy kinek a politikáját
akarja követni. A választás hirére Frigyes állitólag komoran
sóhajtott fel:</p>
<p>– Elvesztettem legjobb barátomat, mert pápa ghibellin nem
lehet.</p>
<p>És igaza volt. Az uj Ince ellensége lett. Titokban elhagyta
Olaszországot, ahol a császár volt az ur és a lyoni <span class=
"pagenum"><a name="Page_48" id="Page_48">-48-</a></span> zsinaton
drámai jelenetek között mondotta ki Frigyesnek uralkodói
méltóságától való megfosztását. A biborosok ekkor kapták veres
fövegüket, annak jeléül, hogy az egyházért vérüket is készek
ontani. A pápa Krisztus öt sebét tárta a zsinat elé: a görög
szakadást, az eretnekséget, a szentföld elvesztését, a mongol
veszedelmet és az istentagadó császárt. A biborosok leforditva a
földre dobták égő fáklyáikat és kórusban mondották el a szokásos
kiátkozást. A császár ismét uralkodótársaihoz intézett körlevélben
felelt. Tiltakozott a pápának világi ügyekbe való beavatkozása
ellen és felhivta a fejedelmeket, hogy szedjék el az egyháznak
földi javait; ezzel állitsák helyre az egyház apostoli
egyszerüségét és szaporitsák tulajdon hatalmukat. Apja lett a
gondolatnak, amely azóta sokszor visszatért a nagy abszolut
uralkodók és demokratikus köztársaságok politikájában.</p>
<p>Uralkodásának következő éveiben az öregedő, de nem csüggedő
császárt sürün érték szerencsétlenségek. Németországban
ellenkirályok emelkedtek; a levert lombárd városok uj erőre kaptak;
fiát, Enziot a bolognaiak elfogták és életfogytig tartó börtönre
vetették; a császári udvarban összeesküvések keletkeztek és magának
Frigyesnek az élete több izben veszedelemben forgott. De a pápa sem
érte el célját. Az egyházi átok nem fogott. Frigyes császár maradt;
hivei Németországban tulsulyra vergődtek; Rómában a pápát felkelés
fenyegette; Felső-Olaszországban a ghibellinek sorra
győzedelmeskedtek. Mindkét fél kezdett kifáradni. IX. Lajos francia
király közvetitette a békét, melynek feltétele lett volna, hogy
Frigyes ujból hadjáratot vezessen a szentföldre. Ebben a
bizonytalan állapotban 1250 december 13-án Apuliának Firenzuola
nevü városkájában elragadta a halál. <span class="pagenum"><a name=
"Page_49" id="Page_49">-49-</a></span></p>
<p>A monda szerint, amely szivesen fonta körül Frigyes alakját
csillogó szálaival, halálával csak a csillagjósok jövendölése
teljesedett, akik óvatosságra intették attól a várostól, amely a
virágról, – <i>fiore</i>, – van elnevezve. Frigyes ezért kerülte
mindenkor Firenzét s igy pusztult el átutazóban egy jelentéktelen
délolaszországi városkában. Szőke német és fekete szaracén lovagok
kisérték utolsó utjára. Nagy gyászpompával temették el az általa
alapitott palermói dómban, sziciliai királyságának fővárosában.</p>
<p>Politikai pártállás szerint a történetirók II. Frigyest nagyon
különbözőképen szokták megitélni. De abban mind egyetértenek, hogy
korának legnagyobb alakjai közé tartozott. Ő, akinek eretnek
voltáért még a monarchista Dante is megkülönböztetett helyet
juttatott a pokolban, megkülönböztetett értékelést követel magának
a históriában.</p>
<p>Azok a német császárok, akik előtte képviselték az univerzális
monarchia eszméjét és ennek megvalósitásáért harcba keveredtek a
pápákkal és a lombárd városokkal, az olaszok szemében barbárok
voltak. Hódoltak nekik, ha egyebet nem tehettek, de a félsziget
kincseire éhes csordát láttak bennük és az őket kisérő
hadseregekben. Nemcsak kulturailag, hanem politikailag is az
olaszok, beleértve a pápai udvart, a tengeri köztársaságokat, a
guelf és ghibellin városokat egyaránt, sokkal fölötte állottak a
németeknek és mindig meg tudták hiusitani elért sikereiket. Nem
csoda, ha évszázados meddő harcok után Itáliából <i>falsches
Welschland</i>, az álnok ország lett a németek szemében, melynek
csábitóan szép ege alatt egymásután pusztulnak el a császároknak az
Alpesek hágóiról leszálló hadseregei.</p>
<p>Frigyesnek más volt az esete. Származására német volt, viselte a
római császári cimet, de más volt a müveltsége, <span class=
"pagenum"><a name="Page_50" id="Page_50">-50-</a></span> más volt a
világfelfogása és politikája és mások voltak az eszközei. Ő is
harcban állott a pápákkal, mint IV. Henrik, vagy nagyatyja,
Barbarossa Frigyes. De mekkora különbség választja el őt IV.
Henriktől, aki megjárta Canossát, vagy Barbarossától, aki a pápa
kengyelét tartotta! A középkornak talán egyik legdrámaibb jelenete,
mikor VII. Gergely megtöri az ostyát és felét azzal a szóval
nyujtja át Henriknek, hogy az Isten nyomban halállal sujtsa azt,
akinek nem tiszta a lelkiismerete és – Henrik nem meri a szent
jelvényt ajkához érinteni. Mennyire más az a II. Frigyes, aki az
egyházi átok idején arab bölcselőkkel vitázik a hit igazságairól és
vádoló körleveleket intéz az európai udvarokhoz. A levelek hatása
helyenkint különböző lehetett, – az angol és francia királyok
örültek a viszálynak, – de mindenfelé olvasták és bizonyára
megvitatták őket. Más külsőségek is mutatják, hogy Frigyes mennyire
más, mint elődei. Azok északról délnek indulva akarják Itáliát
meghóditani. Ő igazán Olaszországban és annak is a déli szigetén,
Sziciliában van otthon. Környezete is egészen más, mint a régi
császároké. Németek mellett olaszok, franciával átitatott
normannok, arabok, zsidók. Marcona harcosok mellet bölcselők,
jogtudósok, természetvizsgálók, költők és irók. Kancellárja Pier
delle Vigne volt, Aristoteles első olasz forditója. A palermoi
udvarban az arab tudósok könyveit ismerték és olvasták. Frigyes
alapitotta a nápolyi egyetemet és gazdagitotta a világhirü salernoi
orvosi fakultást. Könyvet irt a solymászatról, amely őt az állati
szokások éles megfigyelőjének mutatja. Szerette a müvészetet és
költészetet. Udvarában a harcok közepette provencei mintára költői
iskola keletkezett s a Dante előtti korszak olasz irodalmát főleg
ez az iskola képviseli. Maga Frigyes és természetes <span class=
"pagenum"><a name="Page_51" id="Page_51">-51-</a></span> fiai,
Enzio és Manfréd is verseltek olasz nyelven. Az olasz nyelv,
amelyet azelőtt egész Itáliában elrontott latinnak tekintettek, az
ő udvarában emelkedett tájszólásból a <i>lingua cortigiana</i>
magaslatára. A germán császárok sarja délen igy lett egy uj nemzeti
nyelvnek és irodalomnak egyik megalapitója és istápolója.</p>
<p>Frigyesnek az életmódja pazar volt és fényüző. A németek, akik
akkoriban még alig ismerték az igazi gazdagságot és pompát,
bámultak, valahányszor a császár országukban megjelent. „Ezüst
kürtös ethiopiai négerek, mór táncosok, szemfényvesztők, tevék,
oroszlánok, párducok, fehér medvék és elefántok,“ mindenekfelett
pedig csodaszép keleti asszonyok voltak a császárt kisérő menetben.
Még ragyogóbb volt az udvara palermoi otthonában s ennek az
udvarnak az az ember volt a középpontja, akiről azt irja az egykoru
krónikás, hogy jelentéktelen alaku, vörös, kopasz és rövidlátó. Ha
rabszolga volna, nem adnának érte kétszáz drachmát. De császár volt
és tudott császár lenni. Testi fogyatkozásait fölényes szellemi
tehetség pótolta.</p>
<p>A légkör, melyben nevelkedett és élt, Frigyest szkeptikussá
tette. Egész sereg mondása maradt fenn, mely hitetlenségét árulja
el és a maga idejében bizonyára borzalommal töltötte el a jámbor
lelkeket. Az Isten világi kardjának hordozójától bizonyára
különösen hangozhatott a mondás, hogy Jézus Krisztus, ha Sziciliát
ismerte volna, hihetőleg nem a kopár Judeát választotta volna
tevékenységének szinteréül. Furcsa az a mondása is, amelyet egy
barátra alkalmazott, aki a pápai átkot prédikálta ellene:</p>
<p>– Hagyjátok ezt az embert, mártir szeretne lenni, de általam nem
éri el a célját.</p>
<p>De Frigyes minden szkepszise mellett sem volt közönyös.
<span class="pagenum"><a name="Page_52" id=
"Page_52">-52-</a></span> Ellenkezőleg: érvelt, vitatkozott és
kereste az igazságot. Csak utjai és módjai voltak szokatlanok.
Szabadgondolkodó volt egy korban, amely nem ismerte a szabad
gondolatot.</p>
<p>Lelki momentumokat nagyon nehéz rárakni a mérleg serpenyőjére,
de amennyire cselekedeteiből meg lehet itélni, Frigyesnek mindenben
az volt a törekvése, hogy kiegyenlitse azt az előnyt, amely az
évszázados harcban a pápaság javára mutatkozott. A pápaság
tulsulyban levő szellemi hatalma ellenében laikus tudományt,
müveltséget és müvészetet akart teremteni. Ezt szolgálta a salernoi
és nápolyi egyetem, ezért szervezte meg legelsőrangu emberekkel
kancelláriáját, ezért szervezett hivatásos tisztviselőkkel polgári
közigazgatást és vitte bele a nemzeti nyelvet ugy Németországban,
mint Sziciliában a törvénykezésbe és közigazgatásba. De még a célok
is csak látszólag azonosak nála és elődeinél. Azok még vakon hittek
a <i>két kard</i> eszméjében, melyet a pápaság és császárság
formájában Isten rendelt a világra. Pápa és császár fejei az
egyházi és világi hierarchiának, mely piramis gyanánt emelkedik fel
és csucsosodik ki Isten földi helytartójának személyében. Az elődök
csak személyeket láttak, akik egy felsőbb hatalom rendelése szerint
állottak függési viszonyban egymáshoz. Frigyes az első uralkodó,
akinél megjelenik az <i>állami gondolat</i>.</p>
<p>Nem csoda, ha ez a rendkivüli ember szokatlanul nagy hatást
gyakorolt kortársaira és az utókorra egyaránt. Még leginkább
ellenséges birálói sem vonják kétségbe, hogy nem közönséges emberi
tulajdonságok rendkivüli tehetséggel és akaraterővel párosulva
találkoztak benne. Nincs középkori uralkodó, aki oly sokféle
minőségben jelent volna meg a világ előtt, mint ő és akit oly
sokféle szempont szerint <span class="pagenum"><a name="Page_53"
id="Page_53">-53-</a></span> lehetne megitélni. Harcos volt és
költő. Törvényhozó volt és müvész. Legyőzője volt a városoknak, de
előmozditója a városi kulturának. Tudományokban előtte járt
kortársainak, de hitt a csillagjósokban. Prédikált a pisai dómban,
de cinikus élceket faragott az egymással vetélkedő vallásokról.
Szkeptikus volt, de országaiban üldözte az eretnekeket. Barátkozott
a muzulmánokkal és harcban állt a pápákkal. Olyan hangon beszélt az
egyház romlottságáról, mint még előtte uralkodó soha, a pápák pedig
hirdették, hogy nagyobb érdem Frigyest leverni, mint a szentföldet
a hitetlenektől elragadni. Epikureus volt, de világnézletet
képviselt s a reneszánsznak volt az előfutára. Korát azzal a
megdöbbentő tapasztalattal gazdagitotta, hogy az egyházi átok alatt
világi uralkodónak nem kell feltétlenül összeomlani. Mégis tragikus
hős volt, mert mindig a legmagasabb ponton, közvetlenül a siker
előtt omlottak össze reményei. Tragikus hős volt, akit neve és
atyáinak öröksége belekényszeritett egy alapjában véve meddő és
eredménytelen küzdelembe. Tragédiáját még fokozta családjának
hirtelen és teljes pusztulása. Tizennyolc esztendővel a halála után
unokája, az utolsó Hohenstaufen, Nápolyban a vérpadon végezte
életét.</p>
<p>Egyéniségét, gondolkozását vérmérsékletét és kulturáját
illetőleg Frigyes inkább olasz volt, mint német. Sziciliát jobban
is szerette Németországnál. Mégis ő volt az utolsó középkori német
császár, aki az egyetemes császári gondolatot teljes ragyogásában
képviselte. De ő volt egyuttal az első uralkodó, aki modern államot
akart teremteni. Ez a kettős szerep adja meg a jelentőségét a
históriában. Ezért maradt meg az emléke erősebben, mint a többi
kortársaié. A palermoi kripta már régen bezárult fölötte,
<span class="pagenum"><a name="Page_54" id=
"Page_54">-54-</a></span> mikor alakja még mindig foglalkoztatta az
utódok fantáziáját. Sziciliában századokon át élt a <i>gran
Federigo</i> emléke, akinek ideje alatt a szigetország virágkorát
élte. Dante poklának tizedik körében égő sirba temette az eretnek
császárt, Németországban ellenben sokáig egyáltalán nem hitték
halálát és várták a visszatérését. Mikor nem jött meg, a mondák
hőse lett belőle, a legendás császár, aki nem halt meg, csak alszik
a Kyffhäuser sziklája alatt, hogy majdan ujra megjelenjék a régi
császárok pompájának teljességében.</p>
<hr class="chap" />
<div class="chapter"></div>
<p><span class="pagenum"><a name="Page_55" id=
"Page_55">-55-</a></span></p>
<h2>MARINO FALIERI.</h2>
<p>A káprázatos doge-palota sok százezer látogatója között alig van
egy is, akinek emlékezetében nem maradt volna meg egy név, Marino
Falieri dogénak a neve, akit a köztársaság elleni árulásért
nyilvánosan lefejeztek. A történelem páratlan eseteinek egyike: egy
államfő, aki összeesküvést sző a saját országa ellen s akit rendes
birói tárgyalás után kivégeznek. A palota udvarának lépcsőjén ma is
mutogatják azt a helyet, ahol a kivégzés történt, ma is mutogatják
a doge <i>állitólagos</i> börtönét, egy ablaktalan, sötét kis
helyiséget, amelyben kinyujtózni is alig lehet és a dogék
arcképeinek sorozatában ma is megvan az a fekete folt, amelynek
helyére Falieri képének kellett volna kerülni, ha nem vétett volna
sulyosan hazája ellen.</p>
<p>Velence történetének ez a nagy tragédiája már csaknem hatszáz
esztendeje játszódott le s a tragédiának sok részletét
titokzatosság boritja. A hosszu századok alatt a valóság a
legendának ezer meg ezer szálával fonódott össze és a krónikások,
akik csak később irták meg a kivégzett államfő históriáját, már
maguk is nagyrészt elbeszélésekből és szájhagyományokból
meritettek. Legenda és <span class="pagenum"><a name="Page_56" id=
"Page_56">-56-</a></span> valóság már náluk is összeolvadt és mi,
akik elsősorban rájuk vagyunk utalva, az igazságot nagyrészt csak
következtetések utján közelithetjük meg.</p>
<p>A rettenetes véget ért doge Dandolo Andrea halálával, 1354 végén
lépett Velence trónjára. A trón kifejezés helyes, mert bár Velence
köztársaság volt, első tisztviselője a külső hatalomnak annyi
jelvényével volt felruházva és személyét akkora pompa vette körül,
hogy abban az igazi koronás főkkel is méltán vetekedhetett.
Uralkodói cimei voltak, méltóságát nem meghatározott számu
esztendőkre, hanem életfogytiglan viselte, koronaszerü föveget is
tettek a fejére, csak gondosan ügyeltek arra, hogy – hatalma ne
legyen. Ez időben, a XIV. század derekán, Velence alkotmányának
fejlődése nagyjában már befejeződött és az igazi hatalmat, amely
azelőtt az egész nép és a doge kezében volt, a nagy tanácsban
képviselt arisztokrata családok, Velence patriciusai ragadták
magukhoz. A <i>nagy tanács</i>, a világnak ez a legfényesebb
köztársasági parlamentje, eredetileg választott testület volt,
amelybe egyformán bekerülhetett nobili, polgár és közember, ha a
többiek bizalma személyében összpontosult. A nemességnek inkább
csak vagyonon, tekintélyen alapuló előjoga volt, hogy elsősorban az
ő kebeléből választották a tanács tagjait. A XII. és XIII. század
során azonban a patriciusi családok, meglehetősen heves küzdelmek
után, a többi csoportokat egymásután kiszoritották és egy 1298-ban
meghozott törvény, amely <i>serrata di Maggior Consiglio</i> (a
nagy tanács bezárása) néven ismeretes, a gyakorlatban kizárólag
kétszáz patriciusi családra korlátozta a nagy tanács tagsági jogát.
Kivül maradtak az alkotmányon még az ujabb keletü nemesi és a
gyakran óriási vagyonnal rendelkező plutokrata családok
<span class="pagenum"><a name="Page_57" id=
"Page_57">-57-</a></span> is, amelyek az uralkodó frakcióval még
nem olvadtak össze teljesen. Ezek később <i>per grazia</i> voltak a
nagy tanácsba felvehetők, ha legalább negyvenezer aranyat fizettek
hadviselési célokra az állam kasszájába. A politikai hatalomnak
ilyeténképen kevesekre való korlátozása után 1315-ben megkezdődött
annak az anyakönyvnek a vezetése, amely később <i>aranykönyv</i>
néven magában foglalta mindazoknak a névsorát, akik jogosultak
voltak a nagy tanácsban való megjelenésre és társtulajdonosai
voltak Velence állami szuverénitásának.</p>
<p>A köztársaság arisztokratikus jellegü átalakulásával
párhuzamosan haladt a doge hatalmának korlátozása is. Eredetileg a
doge méltósága örökletes volt az egyes családokban, a doge
társuralkodót vehetett maga mellé, aki rendesen utóda is lett,
vezére volt a hadseregnek és főparancsnoka a flottának, döntött a
béke és háboru kérdésében és a külfölddel szemben formailag és
tényleg egyaránt képviselte Velencét. Később általánossá lett a
választás; először közfelkiáltással, amelyben az egész nép
résztvett; azután a választás szavazás utján történt, már szükebb
körök részvételével; a további fejlődés folyamán a választás az
egyes kerületek és a Velencéhez tartozó községek tribunjaira és
szénioraira ruházódott át, végül ezt a funkciót is a nagy tanács
ragadta magához. Választás alkalmával a doge az ugynevezett
kapitulációkban mindig uj meg uj korlátozásoknak volt kénytelen
eredetileg széleskörü hatalmát alávetni és a külső pompa mellett
is, amely szüntelenül növekedett, jogkörét mindinkább meg kellett
osztani tanácsosaival, a különböző biróságok és hatóságok fejeivel.
Végezetül a legnagyobb pompával képviselte a <i>serenissima
signoriát</i>, de igazi hatalma, hacsak nem tartozott a nagyon
<span class="pagenum"><a name="Page_58" id=
"Page_58">-58-</a></span> kiváló kevesek közé, akik minden
körülmények között érvényt tudnak szerezni személyüknek, teljesen
megszünt. Tanácsosai nélkül egy lépést sem tehetett, külföldi
követet egyedül nem fogadhatott, tisztviselőt ki nem nevezhetett,
sőt a nagy tanács engedelme nélkül nem is nősülhetett. Az
arisztokratikus köztársasági alkotmány a legnagyobb
körültekintéssel gondoskodott arról, hogy a hatalom soha egyes
emberek, sőt egyes csoportok kezébe se kerülhessen. A nobilik, akik
a népet lassankint teljesen kizárták az alkotmányból, rettegtek
tőle, hogy ők is azoknak az olasz városi köztársaságoknak a sorsára
jussanak, amelyek egy-egy szerencsés hadvezér, vagy kalandor
ügyessége folytán abszolut fejedelemségekké alakultak át.</p>
<p>A doge választásánál teljesen ezek a szempontok uralkodtak.
Velencében, az arisztokratikus alkotmány idejében nem ugy
választották a dogét, mint másutt a köztársaság elnökét vagy a
város podestáját, ahol egyszerüen a többségre szert tett pártnak a
jelöltje került az első tisztviselőnek diszes székébe. A
dogeválasztás szertartásos, nehéz és körülményes eljárás volt,
amelynek minden részlete raffinált ügyességgel volt kidolgozva és
elsősorban arra irányult, hogy még pártok se képződhessenek,
amelyek esetleg kisérletet tehetnének a többiek leigázására. A
pápaválasztó konklávé nem mulja felül a doge választását
óvatosságában és a legkisebb részletekre kiterjedő, pontosan
körülirt szabályaiban.</p>
<p>A választás a nagy tanácsnak harminc évnél idősebb igazolt
tagjait illette meg, de ezek jogukat csak közvetve, sőt sokszorosan
közvetve gyakorolhatták. Egy nagyon modern politikai kifejezéssel
élve ők is legfeljebb csak ősválasztóknak voltak tekinthetők. Ha a
nagy nap elérkezett, a nagy <span class="pagenum"><a name="Page_59"
id="Page_59">-59-</a></span> tanács üléstermében összegyültek az
ősválasztók. A testület legfiatalabb tagja átment a Szent Márkus
bazilikájába. A templomból kijövet kézen fogta az első gyermeket,
aki a téren elébe akadt és magával vitte az ülésterembe.
Megérkezése után megkezdődött a nehéz választási eljárás. Először
annyi golyót dobtak egy bársony sapkába, ahány patricius volt a
teremben, – a golyók között harminc aranyból, a többi, ezüstből.
Azután lassan elkezdték olvasni a jelenlevők névsorát és a gyermek
minden névnél kihuzott egy golyót. Aki ezüst golyót kapott, kiment
a teremből, akinek arany golyó jutott, visszamaradt. Ezek a gyermek
közremüködésével ismét sorsot huztak és számuk igy kilencre
redukálódott. Az igy kisorsolt kilenc patricius egy kis bizottsági
terembe vonult, amelynek ajtajait lezárták; egyikük sem hagyhatta
el a termet addig, mig fejenkint legalább hét szavazattal nem
jelöltek ki negyven személyt a nagy tanács tagjai közül, akikre a
további eljárás hárult. Ez a negyven ismét kisorsolt a saját
kebeléből tizenkettőt, akik viszont legalább kilenc szavazattal
huszonötöt választottak a nagy tanács tagjai közül. A huszonöt
sorsolás utján ismét leolvadt kilencre s e kilencnek mindegyike
megnevezett ötöt, összesen tehát negyvenötöt. Ez a negyvenöt ismét
sorsot huzott és számát ezen az uton tizenegyre redukálta. A
tizenegy közül az első nyolc fejenkint négy, a többi három pedig
fejenkint három, összesen tehát negyvenegy patriciust jelölt ki
<i>valóságos</i> dogeválasztónak. De ez a negyvenegy is csak akkor
választhatott tényleg, ha a nagy tanács a kijelölést nyilt ülésben
approbálta.</p>
<p>A kilencszeres választás és sorsolás megejtése után a negyvenegy
választó misét hallgatott és a szentlélek segitségét kérte
munkájához, azután a nagy tanács előtt <span class=
"pagenum"><a name="Page_60" id="Page_60">-60-</a></span> esküt
tett, hogy arra adja szavazatát, akit legjobb meggyőződése szerint
legérdemesebbnek tart a nagy méltóságra. Utána bezárkóztak egy
terembe és irott szavazócédulákkal megejtették a választást. A
szavazócédulákat felolvasták és minden névnél vitát lehetett
inditani, hogy a név viselője alkalmas-e arra, hogy Velence
legnagyobb méltóságának viselője legyen. Doge csak az lehetett,
akire folyton megismételt szavazások után legalább huszonöt
szavazat esett. Ha ez megtörtént, megnyiltak a terem ajtajai,
küldöttség ment az uj dogeért, akit a Márkus templomba vezettek s
ott a népnek bemutattak:</p>
<p>– Questo xe missier lo Doxe, se ve piaxe!… Ez a dogétek, ha
akarjátok!</p>
<p>Az alkotmány megváltozásához képest később ez a hagyományos
formula, amely a népfelségnek volt az elismerése, elmaradt és a
bejelentés két szóra szoritkozott:</p>
<p>– Ezt választottuk!</p>
<p>A dogeválasztókat az eskün kivül, hogy a legérdemesebbre adják
szavazatukat, még egy fogadalom kötötte: ha olyasvalakit emelnének
trónra, aki az időben nem tartózkodik Velencében, nevét nem árulják
el addig, mig velencei területre nem lép, nehogy idegen földön
valami merénylet történjék ellene, vagy valamelyik ellenséges
hatalom foglyul ejtse az uj államfőt. Semmiesetre sem volt
fölösleges óvatosság a középkor zavaros viszonyainak közepette.</p>
<p>Ez történt Marino Falieri esetében. Az uj doge, akit ezen a
körülményes módon megválasztottak, mint Velence követe Avignonban
tartózkodott, IV. Ince pápa udvarában. Titkos megbizatással
Stefanello titkár ment érte. Megérkezéséig Velencében az
államtanács vitte az ügyeket. Mindenki <span class=
"pagenum"><a name="Page_61" id="Page_61">-61-</a></span> feszült
érdeklődéssel várta az uj dogét, akinek személyét egyelőre
titokzatosság boritotta. Csak mikor Veronát elhagyta, került a neve
nyilvánosságra. Tizenkét nobili ment elébe, hogy üdvözölje és
Chioggiában várta a <i>Bucintoro</i>, Velence legpompásabb gályája,
amelyről a dogék a <i>tenger királynőjét</i> szokták eljegyezni az
Adria vizével.</p>
<p>Falieri, aki 1354-ben 66 esztendős korában került a dogei
méltóságba, Velence egyik legrégibb, bár nem leggazdagabb
családjából származott. Ősei már a tribunok között szerepeltek,
akik valaha a dogékat választották. Ő maga már fiatalon nagyon
előkelő állásokat töltött be, több izben tagja volt a tizek
tanácsának s mint ilyen egy másik társával együtt 12.000 arany
hitelt kapott, hogy a Tiepolo-Quirini összeesküvés elmenekült
vezetőit eltegye láb alól. Azután Negroponte kapitánya, majd
egymásután Lesina, Brazza, Chioggia, Treviso és Padova podestája
lett. 1344-ben Velence követe volt VI. Kelemen pápánál, 1350-ben
Genuában, 1351-ben és 1353-ban <i>Zenggben Nagy Lajos
királynál;</i> ugyanezen évben Prágában IV. Károly császárnál,
megválasztásakor pedig IV. Ince pápánál képviselte hazáját. Ezek az
adatok mutatják, hogy Velence legavatottabb diplomatái közé
tartozhatott, akinek nagy élettapasztalattal és nagy
emberismerettel kellett rendelkeznie. Sorra azokat a követi
állásokat töltötte be, melyek a korabeli velencei politika
szempontjából a legfontosabbak voltak. Kétszer nősült, második
felesége, aki közvetve nagy szerepet játszott szomoru sorsában,
Gradenigo Lodovica volt, aki 40 éves kora mellett is még mindig
szépségnek számitott. A későbbi krónikások a dogét erős, határozott
embernek rajzolják, aki mindig tudatosan tört céljai felé.
Temperamentuma nem egyszer elragadta, igy 1339-ben trevisoi podesta
korában, <span class="pagenum"><a name="Page_62" id=
"Page_62">-62-</a></span> a püspököt, aki egy körmenetnél nagyon
megvárakoztatta, nyilvánosan arcul ütötte. Népszerüsége nagy
lehetett; erre enged következtetni az a körülmény, hogy választása
– ami ritka kivétel volt Velencében, – egyhangulag történt.</p>
<p>Az ünnepélyes bevonulásnak október 5-én kellett megtörténni.
Talán meg is történt minden akadály nélkül és Falieri épen ugy
elfoglalta trónját a bazilikában és a palotában, mint elődei s csak
a legenda volt az, amely megérkezését szerencsétlen előjelekkel
szinezte ki. Hirtelen olyan sürü köd ereszkedett a tengerre, –
október 5-én Velencében! – hogy semmit sem lehetett látni s a
<i>Bucintoro</i> nem a Riva della Paglián kötött ki, ahol a dogét
várták, hanem a Piazzetta két oszlopa között, ahol a gonosztevőket
szokták kivégezni. Partra léptekor megbotlott: bukással jutott
Velence kövére.</p>
<p>Velence válságos napokat élt Falieri kormányzásának kezdetén.
Javában folyt a genuai háboru és Nagy Lajos is hadra készült, hogy
visszavegye Dalmáciát. November 4-én a genuai flotta Doria Paganino
admirális vezetése alatt meglepte a velencei gályákat Portolongo
kikötőjében és teljes győzelmet aratott rajtuk. A velencei hajóhad
megsemmisült és 5000 ember került fogságba. Velence hatalma nem
tört ugyan meg, az arzenál lázas sietséggel épitette az uj hajókat
és már 1355 elején a velencei gályák ismét harcoltak a Levante
vizein, – de a fenyegető magyar háboru tanácsossá tette a Genuával
való egyezkedést. A signoria Milano utján nagy váltságdijat
ajánlott fel a foglyokért és hajlandónak nyilatkozott a
béketárgyalásokra, amit IV. Károly császár is, aki épen
Olaszországba jött, hogy a pápával magát megkoronáztassa, melegen
támogatott. De a tárgyalások befejezését Falieri már nem érte meg,
mert belekerült <span class="pagenum"><a name="Page_63" id=
"Page_63">-63-</a></span> abba az összeesküvésbe, amely bukása és
halála révén legerősebben foglalkoztatta kortársainak és az
utókornak képzeletét.</p>
<p>A krónikások az összeesküvés eredetét személyi okokra vezetik
vissza. A doge fényes ünnepélyt adott palotájában, amelyen a
velencei nemesség legnagyobb része hölgyeivel együtt megjelent.
Feleségének, a <i>dogaressának</i> kiséretét a város legelőkelőbb
asszonyai és leányai alkották. Egy fiatal nobili, Steno Michele, a
negyvenek tanácsának elnöke, aki később maga is doge lett, ez
alkalommal tulságos szabadságot engedett meg magának az egyik
hölggyel, egyes krónikások szerint magával a dogaressával szemben,
miért a doge őt az ünnepélyről kiutasitotta. Steno a nagy tanács
termén keresztül távozott és távozásakor a dogét becsmérlő szavakat
irt a trónszék karfájára:</p>
<p>„Marin Falier dalla belle mujer lu la mantien e altri la galde…
Marino Falieri magának tartja a szép asszonyt és mások
élvezik.“</p>
<p>A doge a tanácstól elégtételt követelt a sértésért, de a birák
az előkelő Stenot csak enyhén itélték el, egyesek szerint egy
hónapi börtönre, mások szerint hat hónapi börtönre és két évi
számüzetésre. A doge elégedetlen volt az itélettel, amely véleménye
szerint nem védte meg eléggé méltóságát és elhatározta, hogy
elégtételt vesz a büszke patriciusokon. Igy fogamzott meg benne a
gondolat, hogy összeesküvést szervez, leöleti a nemesség fejeit,
megdönti a köztársasági államformát és egyeduralmat alapit
Velencében.</p>
<p>Akármennyire hirtelen haragu és indulatos természetü lehetett is
Faliero, alig lehet elképzelni, hogy ő, a tapasztalt diplomata, aki
egy életet töltött az állam szolgálatában, <span class=
"pagenum"><a name="Page_64" id="Page_64">-64-</a></span> egyedül
ebből a személyi sértésből kifolyólag ragadtatta volna magát a
vészes elhatározásra. Ugy látszik, ezt érezték a krónikások is,
mert némi változással mindegyik azt irja, hogy ördögi sugallat,
vagy az ördög által inspirált nagyravágyás müködött közre
cselekedetében. Másként nem tudják megmagyarázni, hogy az állam
feje épen a legnagyobb veszély idején idézzen fel polgárháborut és
szervezzen összeesküvést kizárólag egyéni céljainak
megvalósitására.</p>
<p>Mások az inditó okot másként, még egyszerübben irják meg.
Részleteket nem közölnek, csak azt irják, hogy több fiatal nemes
megsértette a dogét; egyik szerint becsmérlő szavakat firkáltak a
palota falaira. Egyetlenegy, Caroldo irja azt, hogy a valódi okot
nem lehet tudni, de az a hir van elterjedve, hogy a doge terveibe
Padova urai és <i>a magyar király is be voltak avatva</i>. Másutt
nincs nyoma, hogy Lajos király tudott volna Faliero készülő
összeesküvéséről, bár épen ebben az időben a magyar politikának
nagyon erős békés és háborus összeköttetései voltak Olaszországgal,
különösen Nápollyal és Velencével.</p>
<p>Miközben igy a doge haraggal és bosszuvággyal volt eltelve a
gőgös patriciusok iránt, akik nem adták meg neki a kivánt
elégtételt, állitólag egy másik esemény történt, amely
megerősitette őt szándékában és a külső lökést adta meg az
összeesküvéshez. Barbaro Marco patricius, akinek egy hajója volt
épülőben az arzenálban, kiment, hogy az épitést megsürgesse s ez
alkalommal szóváltásba keveredett Ghiazza Stefano admirálissal. A
hevessé vált vita azzal végződött, hogy Barbaro az admirális arcába
vágott és köves gyürüjével sulyosan megsebezte. Ghiazza a dogéhez
ment panaszra és a saját esetén kivül általában elmondotta, hogy a
nobilik milyen fennhéjázó módon viselizgatni <span class=
"pagenum"><a name="Page_65" id="Page_65">-65-</a></span> kednek az
egyszerü tisztviselőkkel szemben. Néhány napja például az egyik
Dandolo megverte az egyik épitésvezetőt, Isarello Bertuccit.
Valamit kell tenni, különben a közemberek teljesen ki lesznek
szolgáltatva a hatalmasok önkényének. A doge élénk érdeklődéssel és
részvéttel hallgatta végig Ghiazza előadását, de orvoslást nem
helyezhetett kilátásba, mert az előkelőkből álló biróságok nem
büntetik a saját kebelükből való bünösöket. Neki sem adtak
elégtételt a Steno esetében. Ghiazza száján erre kiröppent a
mondás, amely kezdete volt az összeesküvésnek:</p>
<p>– A vadállatokat meg szokták kötözni és ha nem lehet megkötözni,
leölik őket!</p>
<p>A doge látta, hogy ráakadt az alkalmas emberre, aki őt terveiben
támogathatja. Ghiazzának nagy tekintélye volt az arzenál munkásai
és a Velence keleti részén, az Olivolon lakó tengerészek körében.
Ezek segitségére számitottak a terv kivitelénél A tanácskozásokba
bevonták Isarello Bertuccit, majd ennek apósát, Calendario Filippo
kőfaragó és szobrászmestert, aki állitólag a doge-palota szobrainak
egy részét készitette, az ő révén a kézmüves mesterségek fejeit és
a doge unokaöccsét, Falieri Bertuccit is. Az összeesküvés igy mind
szélesebb körökre terjedt ki. Vezetői abban állapodtak meg, hogy
április 15-én félreverik a Márkus-templom harangjait, azt a rémhirt
terjesztik el, hogy a genuai flotta a lido előtt áll s mikor
mindenki szokás szerint a Márkus-térre rohant, megtámadják és
leölik a nobilik vezetőit és Falierit Velence uralkodó hercegének
kiáltják ki.</p>
<p>A krónikások még további részleteket is elmondanak. Április
15-ike közeledtével az összeesküvők elkezdték <span class=
"pagenum"><a name="Page_66" id="Page_66">-66-</a></span> a népet a
patriciusok ellen. Mindenféle hirek terjedtek el, hogy ez vagy az a
nobili kegyetlenkedett valamelyik közemberrel szemben, vagy hogy
fiatal nemesek megbecstelenitették tisztes polgárok leányait.
Esténkint, ha besötétedett, az összeesküvők köpenybe burkolózva,
csoportosan bejárták a várost, arcátlanul viselkedtek az utcán járó
asszonyokkal és leányokkal szemben és az ismertebb patricius ifjak
nevén szólitgatták egymást, hogy a polgárok azt higyjék, hogy a
nemes ifjak bántalmazzák asszonyaikat és leányaikat.
Letartóztatások történtek, de az összeesküvés terve nem került
nyilvánosságra. A már nagy arányokat öltött mozgalmat az utolsó
pillanatig sikerült annyira titokban tartani, hogy még a <i>tizek
tanácsának</i> éber figyelmét is elkerülte. A vezetők zászlókat is
osztottak ki, hogy a kitüzött napon hiveik azok alatt
csoportosuljanak és egyszerre zárt tömegekben lépjenek fel.</p>
<p>Április 14-ig minden teljesen titokban maradt. A középkori
Velencében szokásban volt, hogy a plebejusok valamelyik
patriciusnak a védősége alá helyezték magukat, hihetőleg azok
háztartását, helyesebben udvartartását a szükségesekkel ellátták s
ennek ellenében protektoraik támogatását élvezték üzleti
vállalkozásaikban és a hatóságok előtti ügyeikben. Ez a viszony
bizonyos mértékig a hűbériségnek a kereskedő és kapitalista városi
köztársaságokra applikált formája lehetett. Szokásban volt az is,
hogy a protektorok megjelentek a védőségük alá fogadott plebejusok
családi ünnepélyein s ott mint tanuk, keresztapák stb. szerepeltek.
Április 14-én este egy Beltrame vagy Vendrame nevü bergamoi
származásu szőrmekereskedő, aki szintén be volt avatva az
összeesküvésbe, de annak igazi fejét valószinüleg nem ismerte,
felkereste a <span class="pagenum"><a name="Page_67" id=
"Page_67">-67-</a></span> protektorát, Leoni Nicolót, aki neki
keresztapja volt s akinek egyebekben sokat köszönhetett és arra
kérte, hogy másnap, bármi történik is, ne hagyja el a lakását, mert
nagy veszély fenyegeti. Leoni faggatására, némi vonakodás után
elmondotta, amit az összeesküvésről tudott. Leoni a hirrel
egyenesen a dogéhez rohant és előadta neki, amit hallott. Falieri
az egész dolgot tréfára forditotta s meg akarta nyugtatni, hogy ne
üljön fel kósza mende-mondán alapuló rémhireknek.</p>
<p>Leoni a doge válaszában nem tudott megnyugodni. Értesitést
küldött Cradenigo Giovanninak és Cornaro Marconak, akikkel együtt
Beltramet ujra kihallgatták. Ezuttal Beltrame az összeesküvés több
vezetőjét is megnevezte. A három patricius az esetet nyomban
közölte a tizek tanácsával, amely más oldalról, egy Contarini utján
is, akinek viszont egy Nigro nevü tengerész árulta el az
összeesküvést, hirt kapott a fenyegető veszedelemről. A tizek
tanácsa még az éjszaka folyamán megkezdte müködését; értesités ment
a Velencéhez tartozó közeli városok podestáinak, akik fegyvereseket
küldtek a városba; ezek és a szintén felfegyverkezett nemesek
megszállották a Márkus-teret és a fontosabb utvonalakat; a vezetők
közül letartóztatták Calendariot, Isarellot és egy da Corte
Giovanni nevü tengerészt s azután megkezdték a vallatást. Rövid idő
mulva minden nyilvánosságra került, a doge részessége is kiderült
és valamennyi vezetőt elfogták. A tanács rögtön megkezdte az
itélkezést is, Calendariot, Isarellot, da Cortet és még hét vezetőt
már a kora hajnali órákban felakasztották a doge palotának két
rózsaszinü oszlop által alkotott árkádja alatt, ahonnan aznap, zöld
csütörtökön, a dogénak kellett volna az olasz városokban divatos
bikavadászat népünnepélyét <span class="pagenum"><a name="Page_68"
id="Page_68">-68-</a></span> végignézni. A többi részesek büntetése
részint számüzetésre, részint hosszu börtönre szólt; százakat
feljegyeztek az ugynevezett <i>aranylapra</i>, amely a politikailag
gyanusak és állandó ellenőrzés alatt állók nevét tartalmazta.
Calendario fiát és a doge unokaöccsét életfogytiglani börtönre
itélték és kimondották, hogy mig az utóbbi életben van, a
Falieri-család tagjai nem választhatók a tizek tanácsába.</p>
<p>Az összeesküvést, amely Velence arisztokráciáját a legnagyobb
veszedelemmel fenyegette, igy a legutolsó pillanatban szerencsésen
elfojtották és a részeseket rögtönitélő eljárással ártalmatlanná
tették. Hátra volt azonban még a legelőkelőbb összeesküvőnek, a
dogenak a személye. A legenda, amely szereti kiszinezni az ilyen
tragikus történeteket és kedveli a kiélezett helyzeteket, azt
mondja, hogy mindabból, ami az éjszaka folyamán történt, a doge nem
tudott meg semmit. A palotát őrök szállották meg és
megakadályozták, hogy bárki is bejusson hozzá. Igy csak reggel,
mikor az ablakhoz lépett és meglátta, hogy az összeesküvés többi
vezetői már függnek, a teret pedig fegyveres nemesek sokasága lepi
el, jutott tudatára, hogy tervét felfedezték és ő is menthetetlenül
veszve van. Neki, aki ismerte a velencei politikában uralkodó
elveket, tudnia kellett, hogy nincs kegyelem számára.</p>
<p>Velence történetében egyedülálló eset volt, hogy az államfő
került a köztársaság elleni összeesküvésért a vádlottak padjára. A
tizek tanácsa, bármilyen hatalom volt is a kezében, egyedül nem
tartotta magát elég tekintélyesnek, hogy a főbenjáró ügyben
itéletet mondjon. Ezért kiegészitette magát a tanácsosokkal, az
<i>avvogadorok</i> testületének vezetőivel és a nagy tanácsnak husz
ad hoc választott tagjával. Ez a bizottság, amely később
állandósult és <i>zonta</i> <span class="pagenum"><a name="Page_69"
id="Page_69">-69-</a></span> (giunta) név alatt a legfontosabb
államellenes büntények birósága lett, vezette a tárgyalást és a
doge kihallgatását, amely 16-án estefelé ért véget. A szerencsétlen
doge mindent bevallott, feltárta az összeesküvés minden részletét
és állitólag maga kérte, hogy a legszigorubb itéletet hozzák meg
személyére. Az itélkezésre jogosultak, öt tanácsos és a tizek
tanácsának kilenc tagja, – egy Falierit rokonsága miatt az
itélkezésből kizártak, – egyhangulag halálra szavaztak. A biróság
az összeesküvők minden vagyonát elkobozta és csak a dogénak engedte
meg, hogy kétezer velencei fontról szabadon végrendelkezzék;
elhatározta azonkivül, hogy a dogén a halálos itéletet a palotának
azon a márvány lépcsőjén hajtatja végre, amelyen fogadalmat tett az
alkotmány megtartására, – szemben a később épült óriások
lépcsőjével.</p>
<p>Április 17-én, pénteken este a halálra itélt dogét, méltóságának
összes jelvényeivel fölékesitve a nagy tanács üléstermébe vezették
és még egyszer trónjára ültették. Itt a tanácsosok, a tizek
tanácsa, a nagy tanács összes tagjai, az avvogadorok és a
köztársaság többi főtisztviselői jelenlétében felolvasták a halálos
itéletet. Halotti csend honolt a teremben, amikor a nagy tanács
legidősebb tagja, Mocenigo Giovanni, levette a doge fejéről a
koronát és letépte róla a hatalom többi jelvényeit. Azután kerek
sapkát tettek a fejére, mely köröskörül fekete szalaggal volt
beszegve. Méltóságától igy megfosztva, lassu menetben a kivégzés
helyére kisérték. A doge palota udvara szorongásig tele volt
emberekkel. Falieri néhány szót intézett a tömeghez, hivatkozott
rá, hogy szegényekkel és elnyomottakkal szemben sohasem volt
igazságtalan. Szavait nem fejezhette be, térdre kényszeritették s a
hóhér, akinek szokás szerint vörös <span class="pagenum"><a name=
"Page_70" id="Page_70">-70-</a></span> álarc fedte az arcát,
bárddal leütötte a fejét. Holttestét huszonnégy órára közszemlére
tették ki, – fejét meggyalázásul lábai közé helyezve, – s azután
egy gondolán a San Giovanni e Paolo templomába szállitották, ahol a
sekrestye mögött minden pompa nélkül, jeltelen kőkoporsóban
eltemették. Háromszáz esztendővel később a templom renoválásánál
előkerült egy koporsó, amelyben egy fejétől megfosztott törzs
feküdt. A jelek arra utaltak, hogy Falieri földi maradványai
kerültek elő. A megbocsátani nem tudó patriciusok ekkor csontjait
is szétszóratták, hogy a köztársaság nagy árulójának még nyoma se
maradjon.</p>
<p>… A doge halála után Velencében a tizek tanácsa valóságos
rémuralommal állitotta helyre a nyugalmat. Egymást érték a
kivégzések, számüzetések és vagyonelkobzások. Addig Velencében
tilos volt a fegyverviselés, ezentul a nobiliknak megengedték, hogy
fegyveresen járjanak és két fegyveres szolgával kisértessék
magukat. Az összeesküvés árulóit a signoria fényesen megjutalmazta.
Nigronak életfogytiglan évi száz aranyat szavaztak meg, hasonlóan
megjutalmaztak másokat is, akiknek nevét a tizek tanácsának
jegyzőkönyvéből ismerjük, anélkül, hogy szerepük az összeesküvés
kideritése körül tisztázva volna. Beltrame, aki az első nyomra
rámutatott, évi ezer aranyat kapott. Az áruló azonban jutalmával
nem volt megelégedve, Falierinek palotáját követelte és azt
kivánta, hogy ő és utódai vétessenek fel a nagy tanács tagjai közé.
A tanács egyezkedni óhajtott vele, de Beltrame összes
követeléseinek föltétlen teljesitéséhez ragaszkodott s mikor nem
adták meg neki, amit kivánt, hálátlanságot emlegetett és a tanácsot
nyilvánosan gyalázta. Erre elfogták és 1357 őszén Dalmáciába
számüzték. Ott vagy a Falieri-összeesküvés részesei bosszuból,
<span class="pagenum"><a name="Page_71" id=
"Page_71">-71-</a></span> vagy Velence bérencei, hogy
kellemetlenkedéseitől megszabaduljanak, megölték. Állitólag azt
tervezte, hogy Magyarországra szökik Nagy Lajos királyhoz, aki
időközben tényleg meginditotta a háborut, amely Dalmácia
visszahóditására vezetett.</p>
<p>A köztársaság utólag még kétszer foglalkozott a lefejezett doge
esetével: elrendelte, hogy április 16-a örökös emléknap legyen s
ezen a napon a köztársaság megmentésének emlékére körmenet
tartassék, tizenkét évvel később pedig kimondotta, hogy a hely,
ahova a dogék arcképeinek sorozatában Falierinek kellett volna
kerülni, feketére festessék, ezzel a felirással: „<i>Hic est locus
Marini Faletri decapitati pro criminibus… Itt van Marino Falierinek
a helye, akit vétkeiért lefejeztek.</i>“</p>
<p class="center">*</p>
<p>Nyilvánvaló, hogy a történetben, amelyet Velence régebbi
krónikásai nyomán adtunk elő, sok a regényes elem, amely a
valóságot eltakarja. A krónikások szerint az egész összeesküvés
csak személyes bosszu müve volt s a doge ilyen rettenetes módon
akarta magát megbosszulni a patriciusokon, akik nem adták meg neki
a teljes elégtételt. De bármennyire részletesen irják is meg ezt a
történetet, teljes hitelt adni nekik alig lehet: legalább is nem
valószinü, hogy egy ilyen sértésért a doge alapjaiban akarta volna
felforgatni az egész államot és még kevésbbé valószinü, hogy minden
mélyebb ok nélkül olyan széleskörü mozgalmat lehetett volna
szervezni, mint ebben az esetben tényleg történt.</p>
<p>Az igazi okot mindenesetre mélyebben kell keresni. Emlitettük,
hogy épen a Falierit megelőző időkre esnek <span class=
"pagenum"><a name="Page_72" id="Page_72">-72-</a></span> Velence
nagy alkotmányküzdelmei, amelyek folyamán az eredetileg
demokratikus államszervezet teljesen arisztokratikus jellegü
köztársasággá alakult át. Ez a küzdelem magától értetődőleg nem
folyt le simán, tisztán a politikai harc fegyvereivel, hanem heves
rázkódtatások közepette. A patriciusok erőszakkal nyomták el a
demokratikus törekvéseket és csaknem évszázados harc után, nagy
külső veszedelmek idején vitték keresztül 1298-ban a <i>nagy tanács
bezárását</i>. A jogaitól megfosztott polgárság és nép erőszakra
erőszakkal válaszolt. A nyilt fegyveres harc Velencében lehetetlen
volt, de a köztársaság az összes olasz városi államokhoz hasonlóan
termékeny talaja volt az összeesküvéseknek. Egyes gazdag polgárok,
akiknek Bocco Mario volt a fejük, már 1299-ben összeesküvést
szerveztek a patriciusok ellen. Árulás folytán a terv
nyilvánosságra jutott és a meghatározott napon a nobilik az
aránylag csekély számu összeesküvőket felfegyverkezve várták a doge
palotában. A terv, hogy az arisztokrata köztársaságot
meglepetésszerü támadással megdöntsék, meghiusult. Sokkal nagyobb
arányu volt 1310-ben a Tiepolo–Quirini féle összeesküvés, amelynek
elégedetlen patriciusok állottak az élén. Ez az összeesküvés nyilt
kitörésig jutott és kis hijján sikert nem aratott. A Rialto
környékén napokon át heves utcai harcok dultak s az összeesküvők,
akiket fegyverrel nem lehetett leverni, csak szabad elvonulás
feltétele mellett szüntették be a harcot. Vezérüket, Tiepolot, évek
multával valószinüleg Velencének egy titkos ügynöke tette el láb
alól.</p>
<p>A Tiepolo féle összeesküvés alkalmával lépett életbe először
mint ideiglenes, majd 1333-tól kezdve mint végleges intézmény, a
sokat emlegetett, rejtelmes <i>tizek tanácsa</i>, amely mint
vizsgáló és rögtönitélő biróság az állam és az <span class=
"pagenum"><a name="Page_73" id="Page_73">-73-</a></span> alkotmány
elleni vétségek esetében volt hivatva eljárni. Ez a biróság
csakhamar Velence legfélelmetesebb testületévé nőtte ki magát,
amely kérlelhetetlen szigorusággal, de egyuttal páratlan
ügyességgel fojtott el már csirájában minden törekvést, amely a
fennálló rendet akarta megváltoztatni. A sikertelen összeesküvések
és ennek a nagyszerü preventiv intézménynek a létesitése után a
patriciusok teljesen biztosaknak érezték magukat és mind merészebb
tulkapásokra ragadtatták magukat nemcsak a politikában, de a
társadalmi életben is a plebejusokkal szemben. Azok az
elbeszélések, amelyek a Falieri összeesküvése körül képződtek, ha
esetleg nem fedik is a formai igazságot, mindenesetre hiven
jellemzik a nobilik viselkedését és a Velencében uralkodó
állapotokat.</p>
<p>Ahol egy tulkapásokra hajlandó oligarchiának a kezében van a
hatalom, amely az uralkodót is korlátok közé akarja szoritani, az
államfőnek az érdeke rendesen azokkal közös, akik a politikai
jogokból ki vannak rekesztve. Ebben kell a Falieri összeesküvésének
az igazi okát keresni. A nagyravágyó doge valószinüleg felismerte a
széles körökre kiterjedő elégedetlenséget és ennek az
elégedetlenségnek a felhasználásával demokratikus alapokon nyugvó
egyeduralmat akart alapitani. A nevek, amelyeket a krónikások
elbeszéléseikben szerepeltetnek, igazak, mind előfordulnak a tizek
tanácsának a jegyzőkönyvében is, de a motivumok, amelyek őket
mozgatták, hihetőleg sokkal általánosabb természetüek lehettek.
Petrarca, aki nem sokkal az összeesküvés után járt Velencében,
biztosat nem tud ugyan mondani az összeesküvés eredetét illetőleg,
de azt irja, hogy <i>állami okai</i> voltak. Jellemző az is, hogy
az összeesküvés vezetői a dogén kivül majdnem mind vagyonos, de nem
nemes <span class="pagenum"><a name="Page_74" id=
"Page_74">-74-</a></span> iparosok, kereskedők, hajóépitők, magának
az összeesküvésnek kivitele pedig az arzenál körül lakó nagyszámu
tengerészekre és hajóépitő munkásokra volt alapitva. Ez mutatja
legjobban a mozgalomnak demokratikus jellegét és a régebbi
alkotmányküzdelmekkel való szoros rokonságát, ami a regényes
motivumokkal dolgozó későbbi krónikások előtt rejtve maradt. Hogy
az összeesküvésnek közvetlen előzményei is voltak, arra utalnak a
tizek tanácsának megmaradt jegyzőkönyvei, melyek szerint a városban
gyakoriak voltak a nobilik elleni zavargások. Ilyen természetüek
lehettek a krónikások által emlitett letartóztatások is.
Elégedetlen elem bőségesen volt és ez csoportosult Falieri és
társai köré.</p>
<p>Természetesen sokkal nehezebb világosságot deriteni a
részletkérdésekre és különösen megállapitani, hogy mi igaz a doge
ellen elkövetett sértésből és hogy maga a doge hogy került
összeköttetésbe az elégedetlenekkel. Nem lehetetlen, – bár ez csak
puszta föltevés, – hogy Falieri és a többi patriciusok között,
mikor demokrata hajlandóságokat árult el, feszültség támadt és
szántszándékkal nem adtak neki olyan elégtételt, amilyen a dogét
megillette volna. Hogy valamilyen személyes sértés történhetett,
valószinü, mert erről minden forrás emlitést tesz, bár Stenonak a
szerepe meglehetősen kétes. Mindaz, amit róla mondanak, nagyon
valószinütlenül hangzik. Nem nagyon hihető, hogy ő, akit 1400-ban
69 éves korában választották meg dogénak s igy 1355-ben alig volt
huszonnégy esztendős, Velence legelőkelőbb birói testületének, a
negyvenek tanácsának lett volna a feje. Egy régebbi törvény ugyanis
magát a tagságot is a betöltött harmincadik életévhez kötötte s mi
több, huszonöt éves kora előtt a nagy tanácsnak sem lehetett volna
tagja, amely az előbbit delegálta. <span class="pagenum"><a name=
"Page_75" id="Page_75">-75-</a></span></p>
<p>Sokkal egyszerübb azok elbeszélése, akik csak azt mondják, hogy
fiatal nemesek a doge férji becsületét sértő mondásokat firkáltak a
palota falaira. Esetleg ezek között lehetett Steno, bár nyoma az
esetnek nincs, mert a negyvenek tanácsának, amely a nobilik
ügyeiben itélkezni szokott, jegyzőkönyvei az 1355–1367. évekről
hiányzanak. A sokkal fontosabb tizek tanácsának jegyzőkönyyei
megvannak ugyan, ezekből ismerjük az itéleteket; de ezek sem
elégitenek ki, mert épen a lefejezett dogenál csak két szó van
beirva: <i>non scribatur</i>. Talán magasabb szempontok
megtiltották, hogy a kivégzett államfő pörének és összeesküvése
igazi okainak okmányszerü nyoma maradjon.</p>
<p>Marino Falieri személyét és összeesküvését igy sok tekintetben
ma is titokzatosság boritja és a teljes igazság már aligha derülhet
ki. Annyi kétségtelen, hogy tragikai hős volt, aki uj irányt akart
adni az akkor már világhatalomnak számitó Velence sorsának, de
törekvésében elbukott. Velence történetének nincsen részlete, amely
nagyobb benyomást hagyott volna maga után. Tragikus sorsa reá
terelte az egész világ érdeklődését és ez az érdeklődés, amely a
bukott hősök iránt mindig megnyilatkozik, nem is fog megszünni
soha.</p>
<hr class="chap" />
<div class="chapter"></div>
<p><span class="pagenum"><a name="Page_76" id=
"Page_76">-76-</a></span></p>
<h2>A CONDOTTIERE.</h2>
<p>Olaszországot járó magyarok csaknem kivétel nélkül mind ismerik
Colleoni szobrát Velencében és Gattamelatáét Padovában. Az egyik
Verrocchio, a másik Donatello alkotása, a reneszánsz olasz
szobrászatának két remekmüve. A szobrok örök időkre fenntartották
két embernek az emlékezetét, akik talán szükebb hazájukat kivéve
már régen a feledés homályába merültek volna. Még igy is a
szobrokban sokkal inkább a müvészetnek személyhez nem kötött
örökbecsü alkotásait csodáljuk, semmint azoknak emlékezetét,
akiknek tiszteletére őket emelték. A nevek, Colleoni és Gattamelata
ismerősen csengenek fülünkben, de az emberek, akik a neveket
viselték, jóformán idegenek előttünk. A büszke tartásról, a
felszerelésről, a marsallbotról, a lóról tudjuk, hogy hadvezérek,
Velence generálisai voltak, valamikor régen, a középkorban, vagy
talán az ujkor elején, – ennyi az egész. Az évszázadok, amelyekben
éltek, tetteik, amelyeket véghezvittek, már elmosódtak a multak
homályában.</p>
<p>A köztudatnak rendesen igaza van az ilyen általánositásokban.
Életrajzot adni akár az egyikről, akár a másikról, részletezni a
középkori kis olasz államok szövetségeit, <span class=
"pagenum"><a name="Page_77" id="Page_77">-77-</a></span>
ellenségeskedéseit, háboruit, nagyon nehéz. A maguk idejében nagy
volt a nevük és hirük Olaszországban, de életpályájukhoz olyan
események, amelyek döntők lettek volna az állam, vagy a nemzet
életében, nem füződtek. Legjobb esetben tipusai voltak a reneszánsz
korabeli olasz hadvezérnek, a condottierenek.</p>
<p>Ki volt a condottiere? Ha a kérdésre történelmi józansággal
akarunk megfelelni, olyan hadvezér, aki saját számlájára zsoldos
sereget szervezett és ezt a sereget a saját katonai tudásával
együtt meghatározott időre bérbeadta a legtöbbet igérő államnak,
fejedelemnek, köztársaságnak. A valóságnak ez a meghatározás
megfelel, de a condottiere igazi képét, szerepét csak ugy lehet
megrajzolni, ha ismerjük a reneszánsz Olaszországának politikai,
társadalmi és kulturális állapotait, szóval, ha megvan az a miliő,
amelybe a condottiere beilleszkedik.</p>
<p>A népvándorlás mindent összezuzó zivatara után az európai
államok között a középkori Olaszország tett szert először magasfoku
kulturára és nagy gazdagságra. Az antik világnak Olaszországban
maradt meg a legtöbb emléke, Olaszország tartotta fenn legtovább a
régi kulturális hagyományokat megőrző Bizánccal a kapcsolatot,
Olaszországban székelt az egyetemes hagyományokat és az uj
kulturirányt képviselő pápaság, az olaszok voltak a legközelebb a
forrásokhoz, amelyekből az emberiség gondolatvilágának uj fejlődése
fakadt. A félszigetet szerencsés földrajzi helyzete, a
Földközi-tenger közepén, a kelet és nyugat kereskedelmének
közvetitőjévé tette. A kelet kincseivel való kereskedelem, a
keresztes háboruk, amelyekben Olaszország tulajdonképen részt sem
vett, a Rómába való zarándoklások, amelyeket az olaszok természetes
adózásnak tekintettek, <span class="pagenum"><a name="Page_78" id=
"Page_78">-78-</a></span> tömérdek kincset, gazdagságot hoztak az
országba. Mikor még Európa többi országait a népvándorlás utáni
századok sötétsége boritotta, Olaszországban már uj világosság
ragyogott. Az olasz városok falai között paloták emelkedtek, a
városok tereit, a paloták udvarait, a termek falait szobrászok és
festők müvészi alkotásai ékesitették és a latin nyomása alól
felszabadult uj költői nyelv ott jutott el először önálló,
örökbecsü alkotásokig.</p>
<p>Ezzel a kulturális és gazdasági magaslattal azonban a félsziget
politikai és morális fejlődése egyáltalán nem állott összhangban.
Városi köztársaságainak neve bejárta ugyan az egész akkor ismert
világot, de a középkor egész folyamán Olaszországban igazán erős,
életképes állami alakulás nem jött létre. Ha nagyobb területek
egységesitésére kisérletek történtek, azok kivülről jöttek és a
nagy távolságok mellett nem lehettek tartósak. Magában az országban
a politikai állandóság ismeretlen fogalomnak számitott. A kis
városi köztársaságok, apró fejedelemségek egymást ették fel, minden
legitim hatalom teljesen hiányzott s az országot állandó politikai
földrengés tartotta rázkódtatásban. A császár és a pápa nevében
majd egyik, majd másik párt tett szert az uralomra és azt rendesen
rövid idő mulva történt elüzetéséig kegyetlen szigorusággal
gyakorolta. De erős központi hatalom Olaszországban nem is
képződhetett. A gazdagságban, jólétben bővelkedő olasz városok
polgárai nem voltak kaphatók arra, hogy a tábori élet nyomoruságait
elviseljék. A gazdagok palotáikat nem cserélték föl a puszta földön
való hálással és a szegények is inkább lebzseltek a városok
piacain, semhogy életüket tették volna ki veszedelemnek. Ez volt a
középkori Olaszország legnagyobb gyengesége. Társadalmának
átalakulása folytán mindenütt <span class="pagenum"><a name=
"Page_79" id="Page_79">-79-</a></span> hiányzott a fegyveres erő,
az államok szilárdságának legfontosabb biztositéka. Ennek a kornak
még a nagyobb olasz államai is, Milano, Genova, Velence, a pápaság
és Nápoly sok tekintetben nem a saját erejüknek, hanem földrajzi
helyzetüknek, diplomáciájuknak és szövetségeseiknek köszönhették
fennmaradásukat és önállóságukat. A kisebb államok és
fejedelemségek pedig ugyszólván napról-napra tengették
életüket.</p>
<p>Ebben a gazdagsággal telitett, de folytonosan ingadozó és
változó világban a középkornak azok a vallási és lovagi ideáljai,
amelyek az Alpesek északi oldalán lakó népek gondolatvilágát
teljesen áthatották, idegenek maradtak. Az olasz nemcsak azt nem
tudta megérteni, hogy lehet lelkesedni elvont ideálokért, hogy
lehet keresztes háborukat viselni, mikor az élet derüs oldalait
sokkal jobban lehet élvezni odahaza, de nem tudta megérteni azt a
hüségi szervezetet és magát a hüséget sem, amely az egész középkori
lovagvilágot összekapcsolta. Akár a vezér, akár valamely más
hatalom, akár a szerződő fél iránti hüség ismeretlen fogalom volt
előtte és mert az északiakat barbároknak tekintette, ezek a
fogalmak szemében jóformán csak a barbárság járulékai gyanánt
szerepeltek. Az olasz és a germán vagy francia cselekedeteiben
tökéletesen eltérő mentalitás nyilatkozott meg. Az északi
gondolkozásnak a félelem és gáncs nélküli lovag, az olasznak a
gazdag, müvészeteket pártoló, de ravasz és számitó városi nemes,
kereskedő volt az ideálja. Az első előtt szent volt és szinte
vallásos fogalommá emelkedett nevének és kardjának becsülete s a
körülmények mérlegelése nélkül is rögtön kész volt harcolni annak
védelmére, a másikat ilyen naiv momentumok nem vezérelték s ha
konfliktusa támadt <span class="pagenum"><a name="Page_80" id=
"Page_80">-80-</a></span> valakivel, megvárta a reá nézve
legkedvezőbb időpontot és konstellációt s akkor intézte el
számadását. Akkor sem nyiltan a fegyverhez nyult, hanem azokhoz az
eszközökhöz, amelyekben nagyobb volt a gyakorlata, a cselhez,
ravaszsághoz, álnoksághoz és az ellenségeknek egymás ellen való
kijátszásához. Hogy addig alakoskodni kellett, barátságot kellett
szinlelni, nem okozott neki nehézséget, hiszen ebben látta felsőbb
voltának bizonyitékát. Még morális kételyei sem voltak, mert
meggyőződéssé szilárdult meg benne, hogy az ellenséggel szemben
minden eszköz megengedett és minden szabad, ami a saját érdekeit
szolgálja. Ezek a morális elvek, talán még erősebben, mint az egyes
embereknél, meghonosodtak az olasz politikában is. Egész politikai
erkölcstan alakult ki, amelyben a szerződés és az eskü a
pillanatnyi szükség által diktált kisegitő eszközzé degradálódott.
A <i>sacro egoismo</i> tantétele a reneszánsz korában sem volt
ismeretlen és a középkori Olaszország történelme igazolta, hogy a
kultura és a morál nem szükségképen együtt jelentkező fogalmak.</p>
<p>Ebben a világban született meg a középkori Olaszország katonai
szervezete és alakult ki a condottiere tipusa. Abban a mértékben,
ahogy a hatalmasok elhagyták váraikat és a városokba költözve
kereskedők lettek, irodákat nyitottak, megszüntek harcosok lenni és
a nemesség, mint hivatásos hadviselő osztály, Olaszországban
befejezte pályafutását. A páncélok, fegyverek, remekmivü
felszerelések megmaradtak ugyan, de csak mint disztárgyak s rendes
körülmények között a termek falait ékesitették. Fegyveres erő
azonban kellett, mert a fölhalmozott gazdagság mindenkire nagy
vonzóerőt gyakorolt. Az olasz hatalmak tehát ahhoz az eszközhöz
fordultak, amely leginkább a módjukban állott: <span class=
"pagenum"><a name="Page_81" id="Page_81">-81-</a></span>
zsoldosokat fogadtak szolgálatukba. Kincsekben nem volt hiány s
akik látták, hogy pénzen mindent meg lehet venni, pénzen szereztek
maguknak hadsereget is.</p>
<p>Olaszország igy teljesen áttért a zsoldos hadseregek
rendszerére. Önmagában ez nem volt különös, hiszen a zsoldos
hadsereg másutt sem volt ismeretlen. Az Alpeseken tul azonban a
zsoldos állása egészen más volt. Ott az uralkodó maga fogadta
katonáit, akik hüséget esküdtek neki és követték minden
vállalkozásában. Rendesen maga volt a vezérük s a zsoldosokon kivül
hübéresei, nemesei, jobbágyai és más hozzátartozói is követték.
Olaszországban másként történt. Ott eleinte főként idegenekből,
később olaszokból is kisebb-nagyobb csapatok, helyesebben mondva
bandák verődtek össze, amelyek szolgálataikat majd ennek, majd
annak a hatalomnak adták el. Ha nem volt gazdájuk, jobb hijján
egyenesen fosztogatásból éltek. A bandák megkülönböztetésül valami
nevet, vagy ismertető jelvényt viseltek, Szent György szövetsége, a
rózsa szövetsége, a fekete zászló csapata, fekete sereg stb.
Vezérüket, aki nevükben a szerződéseket megkötötte, aki
üzletvezetője volt a vállalkozásnak, a csapatok eleinte maguk
választották. Minthogy a kereskedő köztársaságokban és a pápai
államban mind kevesebben voltak az olyan előkelők, akik a hadi
mesterséget értették, ezek a választott vezetők rendesen vezérei
lettek annak a hadi vállalkozásnak is, amelyre a csapat nevében
leszerződtek. A jellemző ezekben a szerződésekben az volt, hogy
maga a katona tulajdonképen semmiféle viszonyba sem került azzal az
állammal, amelynek ügyét vezetője elvállalta. Nem lett Velence,
vagy Firenze katonája, hanem Szent György szövetségének, vagy a
fekete zászló csapatának tagja maradt továbbra is, amely
pillanatnyilag ennek vagy annak a hatalomnak <span class=
"pagenum"><a name="Page_82" id="Page_82">-82-</a></span>
szolgálatában áll. A katona a középkori Olaszországban nem
illeszkedett bele az államba, hanem minden állami renden kivül
állott.</p>
<p>Az eredeti formán később bizonyos változás történt. A
csapatvezetők közül egyesek ügyességük, szervező képességük,
szerencsés vállalkozásaik révén kiváltak és névre tettek szert. A
sulypont a csapatokról az egyes vezérekre tolódott át. Az ilyen
vezérnek többé nem volt szüksége, hogy várja, mig katonái maguk
fölé emelik, mert tudta, hogy hivó szavára zászlója alá gyülekszik
a sereg. A háborut egyéni vállalkozásának tekintette s teljesen a
maga nevében szerződött a városokkal és fejedelmekkel és saját,
kész hadsereget állitotta azoknak szolgálatába. Az ilyen vezér volt
a középkori olasz hadviselés legjellemzőbb alakja, a
condottiere.</p>
<p>Hogy ki volt a condottiere, honnan jött és mi volt az eredete,
azzal senki sem törődött. Voltak közöttük fejedelmi sarjak és
olyanok, akik a legalsó sorból küzdötték fel magukat a vezéri
állásra, voltak külföldiek és olaszok, voltak csodálatosan müvelt
elmék, akik a reneszánsz kulturájának magaslatán állottak és
olyanok, akik irni, olvasni sem tudtak. Egyben mind megegyeztek.
Tipikus szerencsevadászai voltak a reneszánsz korának, akárcsak a
tizenkilencedik és huszadik században az ipar rablólovagjai.
Kardjukkal törtek maguknak utat mindenhova és azzal szerezték meg a
hiányzó nemességet is. Volt olyan is közöttük, aki a legalsóbb
sorból a koronáig eljutott. Ha elbuktak, senki sem törődött velük,
ha sikerültek a vállalkozásaik, a szerencse igazolta mindazt, amit
elkövettek. Mert bizony ők majd mind sok olyast követtek el, ami
rászorult az igazolásra.</p>
<p>Hogy a condottiere egymásután öt-hat urat szolgált és
<span class="pagenum"><a name="Page_83" id=
"Page_83">-83-</a></span> egymásután majd a pápa, majd Velence,
majd pedig Milano szolgálatában állott, szinte természetesnek tünt
fel, hiszen vele járt az időre kötött szerződéssel. A „példás
hüségü“ Gattamelata, akiről azt mondja krónikása, hogy hüsége fogja
fentartani az emlékezetét, legalább ötször változtatta a gazdáját.
Medici Giovanni, akit közönségesen <i>Giovanni delle Bande nere</i>
néven ismertek, szolgálta a pápát, vállalkozott a saját szakállára,
de ugyanugy szolgálatában állott Ferenc francia királynak és V.
Károly császárnak, akik Olaszország területén harcoltak a világ
uralmáért. Egyesek, mint a Malatesták, akik egész condottiere
generációkat adtak Itáliának, egyformán hiresek voltak nagy
intelligenciájukról s álnokságukról és hütlenségükről. A
condottiere előtt nemcsak az volt természetes, hogy szerződése
lejártával változtassa urát, hanem hátat forditott neki akkor is,
ha más többet kinált neki. Szivesen fogadott el ajándékot az
ellenségtől is és kész volt ajándék fejében enyhébben vezetni az
ellenséges vár ostromát és szabad elvonulást engedni az ellenséges
hadseregnek. Ha alkalom kinálkozott rá, fegyverét a legnagyobb
nyugalommal ura ellen is forditotta és beleült annak a fejedelemnek
a székébe, vagy fejedelme lett annak a köztársaságnak, amely őt
zsoldjába fogadta.</p>
<p>Az alacsony sorból származott Attendolo Sforza először
Panicaglia pápai kapitányt szolgálta, azután négy más condottiere
táborán át mint önálló vezető Firenze szolgálatába lépett,
hadvezére volt a ferrarai őrgrófnak, ismét szolgálta Firenzét, majd
Johanna nápolyi királynőt, aki zsoldján kivül kegyeivel is
megajándékozta, utána az Anjoukat, akik Johannát trónjáról
elkergették és végül a milanoi Viscontiakat. Az utolsó Visconti
halála után Milano köztársaság <span class="pagenum"><a name=
"Page_84" id="Page_84">-84-</a></span> lett és Attendolo fia,
Francesco, aki apjának seregét örökölte, Milano háboruját vitte
Velence ellen. Azután azon a cimen, hogy Visconti herceg hozzá adta
feleségül házasságon kivüli leányát, jogot formált Milano trónjára.
Megostromolta a várost, amelynek ő volt a hadvezére, megszerezte a
trónt és megalapitója lett a Sforza-dinasztiának. A
lelkiismeretlenség és a szerencse egész halmaza két generációban
összetömöritve. De a szerencse kedvezett és igazolta a Sforzákat.
És még csak azt sem lehet mondani, hogy a Sforzák, mint uralkodók,
érdemtelenebbek lettek volna a trónra a többieknél!</p>
<p>Carmagnola mint Velence főkapitánya lett ismeretessé és mint
ilyen hóditotta el Bresciát és a Po völgyének nagy részét
Milanotól. Állitólag mert nem méltányolták eléggé érdemeit,
Visconti herceghez szegődött és visszafoglalta neki azt, amit
előzőleg tőle elszedett. Jutalmul feleségül kapta a herceg egyik
törvénytelen leányát, ami azonban nem akadályozta meg abban, hogy
ismét vissza ne szegődjék Velencéhez, mikor Velence megigérte neki,
hogy a Viscontiak elüzése után elismeri őt Milano urának. Ujból
Velence tábornoka lett, de e minőségben ismét tárgyalásokat kezdett
Milanoval és oly gyanusan viselte magát, hogy a köztársaság
kénytelen volt őt eltétetni láb alól.</p>
<p>Akik a condoltierét felfogadták, természetesen védekezni
igyekeztek az ilyen eshetőségekkel szemben. A szerződésbe rendesen
belevették, hogy lejárta után bizonyos ideig a condottiere nem
fordulhat ura ellen, járandóságának egy részét pedig erre az
eshetőségre visszatartották. A viszony szinte emlékeztetett a mai
kereskedelmi alkalmazottak szerződéseire és a kaució-rendszerére.
Önmagukban azonban az ilyen kautélák nem voltak elegendők.
<span class="pagenum"><a name="Page_85" id=
"Page_85">-85-</a></span> Hiszen a condottiere árulása, átpártolása
fejében uj urától nagyon könnyen megkaphatta azt, amivel az előző
hátralékban maradt. Velence épen ezért kapitányait kivétel nélkül
kémekkel vétette körül és ünnepelt hadvezéreinek, akiket minden
kitüntetéssel elhalmozott, minden lépését és cselekedetét
ellenőriztette. Igy jutott Carmagnola árulásának is tudomására.
Nyiltan fellépni ugyan, különösen az olyan condottiere ellen,
akihez serege ragaszkodott, nem lehetett, de voltak más módok
ártalmatlanná tételére. Carmagnolát Velence haditanács ürügye alatt
csalta el katonái köréből s mindaddig, mig a doge-palotába nem
tette a lábát, a legnagyobb tiszteletben részesitette. Ott fogságba
vetették és kinzás után a Márkus téren „a szokott helyen és szokott
módon“ lefejeztették. Borgia Cézár béketárgyalás ürügye alatt
ebédre hivta meg pártütő vezéreit s mikor mindnyájan hatalmában
voltak, sorra leölette őket. És nem kétséges, hogy bármelyik olasz
hatalom nem késett volna hasonlóan láb alól eltenni vezérét, akinél
valami gyanuoknak jutott a nyomára. Általánosan szokásban volt az
is, hogy szerződése alkalmával a condottiere valamely kedves
családtagját, feleségét, gyermekét, vagy kincseit adta zálogul
gazdájának. Eskü, irott szerződés ugyanis a középkori
Olaszországban kivételképen sem volt elegendő és morálisan
condottiere teljesen beleillett korának miliőjébe. Mennyivel más
volt a német, francia vagy spanyol lovagnak szinte a vallás által
megszentelt hüsége hübérura irányában!</p>
<p>Müködésében a condottierét nagyon kevés kivétellel kizárólag
egyéni szempontok vezették s a legtöbbnek szeme előtt az lebegett,
hogy a zavaros viszonyok felhasználásával egyéni uralmat alapitson.
Majd mindegyik condottiere <span class="pagenum"><a name="Page_86"
id="Page_86">-86-</a></span> igyekezett legalább egy kis
fejedelemséget teremteni magának. A Montefeltrék Urbinot, a
Malatesták Riminit szerezték meg, Colleoni a Coglionesét
alapitotta, a szerencsés Sforza Milano trónjára emelkedett,
Carmagnola valószinüleg Velence szárazföldi birtokaiból akart
országot kihasitani magának, Borgia Cézár, aki alapjában véve
szintén nem volt egyéb, mint condottiere, már-már ott tartott, hogy
egész Közép-Olaszországot egyesiti hatalma alatt. Az igy teremtett
kis országok rendesen nagyon kérészéletüek voltak ugyan és a
kalandor halálával nem tudták megőrizni önállóságukat, de életében
nagy szerepet játszottak. Onnan indultak ki vállalkozásai, ott volt
seregének gyülekező helye, hatalmának központja. Csak az ilyen
mindenkitől független terület biztosithatott neki teljes cselekvési
szabadságot. Akárhányszor a condottiere, ha más számlájára viselt
háborut, nem adta ki kezéből az elfoglalt területeket, hanem
magának tartotta meg őket. Szerződése csak az ellenség legyőzésére
szólt, a zsoldon kivül a zsákmány és hóditás volt az ő jutalma.
Pedig a zsold, amit különösen a gazdag köztársaságok fizettek nem
volt csekély. Firenze és Velence a mai értékben nehéz milliárdokat
fizettek vezéreiknek és külön jutalmakat adtak minden vár
elfoglalásánál és minden ellenséges csapat legyőzésénél. Fontos
jövedelmi forrás volt a zsákmányolás is és nem egy condottiere
ilyen módokon rengeteg kincset gyüjtött össze várkastélyában. Mikor
Velencében Colleoni gyönyörü szobrát felállitották, a csőcselék
seprőt adott a kezébe és zsákot akasztott a nyakába. Nemcsak a hadi
mesterséget értette ugyanis, de értette a kincsek beseprését
is.</p>
<p>Jellemző a reneszánsz Olaszországára az a viszony is, amelyekben
a condottiere Firenze és Velence bankáraival <span class=
"pagenum"><a name="Page_87" id="Page_87">-87-</a></span> állott. Ha
nem volt háboru, testőrsége kivételével a condottiere elbocsájtotta
hadseregét és az uj háborura akkora sereget szervezett, amekkora a
viszonyokhoz képest szükségesnek mutatkozott, vagy amekkorát
szerződése megkövetelt. Ilyenkor természetesen nagy összegekre volt
szüksége, mert az államok rendesen csak a kész hadsereg
lábraállitása után kezdték fizetni járandóságát. Az olyan
condottiere, aki már nagy vagyont harácsolt össze, a magáéból
előlegezett, aki szükében volt a pénznek, a bankárokhoz fordult. És
Velence, Firenze bankárai, akárcsak a mai nagybankok, igen sok
esetben tetemes kölcsönöket nyujtottak a háborura, tisztán személyi
hitel formájában. A kölcsönt a condottiere személyének nyujtották,
részben kamatra, részben – haszonrészesedésre. Az üzleten
mindketten kerestek s a condottiere ebben az esetben csaknem mindig
pontosan megfelelt kötelezettségeinek és hitelét nem kockáztatta a
jövő vállalkozások szempontjából. Az államot akkor is könnyebben
lehetett becsapni, mint a pénzembereket.</p>
<p>Ez a pénzügyi szempont volt az, ami a condottiere-hadviselés
igazi jellegét később megadta. A vezérre minden ember, minden
felszerelés készpénzt jelentett, az érdeke tehát az volt, hogy
seregét minél jobban – kimélje. Minthogy nem tudta, hogy holnap nem
áll-e annak szolgálatában, aki ellen ma háborut visel és minthogy
az emberek, akik egymással szemben állottak, gyakran azelőtt együtt
szolgáltak és komolyan harcolni nem is akartak, lassankint az egész
hadviselés korrumpálódott és komoly szinezetét elvesztette.
Macaulay egyik munkájában élesen világit rá ezekre az
állapotokra:</p>
<p>„A természetes következmények nem maradtak el. A háboru,
minthogy vezetése olyan emberekre volt bizva, <span class=
"pagenum"><a name="Page_88" id="Page_88">-88-</a></span> akik
gazdájukat ragaszkodás nélkül védelmezték és az ellenséggel
gyülölködés nélkül küzdöttek, akiket gyakran szorosabb kötelék
füzött a hadsereghez, amely ellen harcoltak, mint az államhoz,
amelynek szolgáltak, akiknek a küzdelem kinyujtása nyereséget és
befejezése veszteséget jelentett, tökéletesen megváltozott.
Mindenki annak a lehetőségnek a tudatával lépett a harcmezőre, hogy
talán néhány nap mulva már attól a hatalomtól huz zsoldot, amellyel
ma szemben áll és az ellenség oldalán mai bajtársai ellen fog
küzdeni. A legerősebb érdekek és a legerősebb érzések találkoztak
össze, hogy enyhitsék az ellenségeskedést azok között, akik rövid
ideje még fegyvertársak voltak s holnap ismét azzá lehettek. A
közös hivatás az együttérzésnek olyan kötelékét teremtette meg
közöttük, hogy azt a hadviselő felek szolgálatában sem lehetett
elfelejteni. Innen ered, hogy Olaszországnak hadi története két
évszázadon keresztül olyan vállalkozásokból áll, melyek mindent
felülmulnak, amit a történelem hosszadalmasságban és
eldöntetlenségben felmutathat: menetelések és visszavonulások,
zsákmányoló portyázások és blokádok, vértelen kapitulációk és
ugyanolyan vértelen ütközetek. Nagy hadseregek harcolnak
napfelkeltétől naplementéig. Óriási győzelem, ezer meg ezer fogoly
és alig egy-két ember pusztul el. Szinte ugy tünik fel, hogy egy
valóságos csata kevésbbé volt véres, mint egy közönséges polgári
zendülés.“ Macchiavelli, aki nem győz eleget gunyolódni a
condottiere-hadviselésnek ezen a módján, a zagonarai csatáról
ezeket irja: „És ennél a vereségnél, amelynek hire bejárta egész
Itáliát, nem halt meg más, mint Lodovico d’Obizzi két emberével,
akik a lóról leestek és az iszapba fulladtak.“</p>
<p>És mégis, e viszonyok mellett is, a condottiere az <span class=
"pagenum"><a name="Page_89" id="Page_89">-89-</a></span> olasz
államok teljes katonai tehetetlensége folytán csaknem kétszáz
esztendőn keresztül rendkivül nagy, sőt döntő szerepet játszott
Olaszország politikai történelmében. A pápák, dogék, hercegek,
fejedelmek mellett mindenütt ott van a condottiere, akit nélkülözni
nem lehet, aki nélkül semmi sem történhetik. A condottiere, mint
egyén nagy szerepet játszott, de mint tipus hosszu évszázadokra
tönkretette Olaszország katonai szervezetét és kiölte az olaszokból
a katonai erényeket. Katonailag Olaszország az ujkor elején olyan
tehetetlen volt, hogy mikor 1527-ben Frundsberg György néhány ezer
tiroli és német landsknechttel nekiindult a félszigetnek, katonáit,
akik igazi harcosok voltak, Rómáig nem lehetett feltartóztatni
utjokban. Öklük nagyon is kemény volt a condottiere-iskolában
nevelkedett olaszok számára. Olaszország labdája lett az ujkor
hatalmasságainak és a condottiere, aki nem találta meg helyét a
komoly hadviselésben, lekerült a történelem szinpadáról.</p>
<p>Emléke azonban megmaradt, bár nem ugy, mint a legtöbbje remélte.
A condottiere, mint a reneszánsz gyermeke, az antik müveltségben
nevelkedett, vagy legalább annak légkörében élt és szerette volna,
ha őt is ugy itélik meg, mint azokat, akiknek életpályája
szüntelenül előtte lebegett. Mindnyájan az antik világ hőseihez
akartak hasonlók lenni. Legtöbbjük pártolta a művészetet és
irodalmat, bár mindkettő sok esetben csak eszköz volt saját nevének
és hirének megörökitésére. Volt közöttük, aki maga is költőnek
számitott. Egy Malatesta alapitotta az első olasz akadémiát
Riminiben. Sigismondoról az a hir járta, hogy bárkinél jobban
ismeri a multat és a filozófia szabályait. Majdnem mindegyik számos
művészt tartott zsoldjában. Colleoni végrendeletében alapitványt
hagyott hátra, hogy abból halála <span class="pagenum"><a name=
"Page_90" id="Page_90">-90-</a></span> után neki a Szent Márk-téren
szobrot emeljenek. Ekkora dicsőséget azonban a signoria sajnált
hadvezérétől és a szobor szerényebb hellyel volt kénytelen
megelégedni. A művészek természetesen, akiket a kalandor-vezérek
zsoldjukban tartottak, nem voltak ilyen fukar természetüek és nem
szerénykedtek a dicsérő hasonlatokkal. Hősi époszok iródtak, mint a
<i>Feltriada</i> és a <i>Sforziada</i>, amelyek az Iliásszal és az
Aeneisszel akartak versenyezni. A bombasztikus hasonlatok egymást
multák felül. Gattameleta utját Bresciától a Garda tó partján az
Etsch völgyéig kortársai Hannibálnak az Alpeseken való átkelésével
hasonlitották össze, Colleoni malpagai várkastélyát udvari festője
életéből vett freskókkal diszitette, melyek őt mint hadvezért,
fejedelmet, lovagot, vadászt, házigazdát és családapát tüntetik
fel, egyaránt messze kiemelkedve a többiek felett. A rettenetes
Borgia Cézárban hizelgői az uj Julius Caesart ünnepelték. Sok
selejtes az efféle művészi és költői alkotásokból természetesen
nyomtalanul elmerült a feledés homályában, de megmaradt néhány
örökbecsü alkotás, melyeknek önkénytelenül is a hiu condottierék
voltak az előmozditói. Egészben véve a kulturát kedvelő,
pompaszerető, ragyogni akaró, de morált nem ismerő kalandor
zsoldosvezér egyik legérdekesebb alakja a reneszánsz korának.</p>
<p>Talán épen érdekessége tette, hogy később nem hiányoztak
kisérletek a condottiere tipusának történelmi rehabilitálására.
Voltak történetirók, akik a condottierék minden bünét, álnokságát a
korra akarták átháritani, amelyben éltek és hőseiket bizonyos
poétikus ragyogással akarták körülvenni. Fölmentést kértek számukra
az utókortól, mert az erő, a személyi érvényesülés emberei voltak,
akikre a hétköznapi morált nem lehet alkalmazni. Valamelyes igazság
<span class="pagenum"><a name="Page_91" id=
"Page_91">-91-</a></span> van is benne, mert az egész reneszánsznak
ilyen volt az erkölcsi felfogása és e felfogás alól a condottiere
sem vonhatta ki magát. De épen ezért a condottiere, akár mint
katona, akár mint egyén, csakis a reneszánsz korában volt
lehetséges és a miliő megszünésével együtt neki is el kellett
pusztulnia.</p>
<hr class="chap" />
<div class="chapter"></div>
<p><span class="pagenum"><a name="Page_92" id=
"Page_92">-92-</a></span></p>
<h2>FRANÇOIS VILLON.</h2>
<p>François Villonnal 1914 őszén kötöttem barátságot. A galiciai
harctéren, Jaroslau fölött az oroszok összelőtték valamelyik
Czartoryski hercegnek a kastélyát. Az üszkös romok közül két
könyvet vittem el magamnak emlékül. Az egyik volt Cyrano de
Bergerac szatirikus meséje a hold és nap államairól, a másik
François Villon összegyüjtött költeményei. Derüs, de csipősen hideg
novemberi napokon a lövészárokban olvastam a két könyvnek ódon
franciasággal irott sorait. Azóta az emlékezetemben François Villon
és Cyrano de Bergerac mindig egybeolvadnak a galiciai homokkal, a
folyóparti nyárfákkal, a zizegő fenyőkkel, a puskák ropogásával és
a felgyujtott majorságok esténkint fellobogó lángjával. Sajátságos
módon az ágyudörgésnek semmi helye sincs ezekben a
gondolattársulásokban.</p>
<p>Villon és Bergerac kalandos utakon kisértek végig a lezsajszki
éjszakai harctól a czenstochovai fekete Máriáig és a szegedi
könyvtárszobáig, ahol a megszállás ideje alatt meglepődve kerültek
össze egy kései honfitársukkal, egy dominikánus tábori pappal, aki
a békében irodalmat is tanitott valamelyik franciaországi
szerzetesi iskolában. Villon <span class="pagenum"><a name=
"Page_93" id="Page_93">-93-</a></span> ma itt fekszik előttem.
Gyürött lapjai kisimultak a könyvkötő keze alatt. Tépett sárga
papirtáblája eltünt és a kegyeletes kék selyemkötés alatt semmi sem
árulja el a tizenötödik század zivataros életü poétájának huszadik
századbeli háborus kalandjait. A cimlap előtti oldalon beragasztva
Juhász Gyulának a kezeirása, akinek ódon balladája összekapcsolja a
galiciai visszaemlékezéseket a régi Páris hangulatával és a
poéta-ősnek hányatott életével:</p>
<div class="poem">
<div class="stanza"><span class="i0">A korcsma pállott, kék
ködében<br /></span> <span class="i0">Lócán ül Villon és
dalol,<br /></span> <span class="i0">Veszett láng villog a
szemében,<br /></span> <span class="i0">Visszás hang kél a hur
alól:<br /></span> <span class="i0">– Mulandó minden e
vidéken,<br /></span> <span class="i0">Elrothad mind, ki szép, ki
jó,<br /></span> <span class="i0">Szeme agát volt, haja
ében,<br /></span> <span class="i0">Most alszik az Ur
békéjében,<br /></span> <span class="i0">Fehér sir fekete
éjében,<br /></span> <span class="i0">De hol van a tavalyi
hó?<br /></span></div>
</div>
<p><i>A tavalyi hó</i>, amelyet Villonnak egy örökszép refrénje
vitt bele a világirodalomba, régesrég elolvadt. Azok, akik Villont
hallgatták a kis párisi csapszékekben, a diákok, akik vele üzték
farsangi bolondságaikat, a bársonyos testü nők, akik ölelésre
tárták ki karjukat, a büszke főpapok, akik megbotránkozva olvasták
a tiszteletlen és gunyoros verseket, a szigoru birák, akik
felállitották a pellengért és bitót, mind, mind elmentek, eltüntek
nyomtalanul. De két végrendeletében és balladáiban él még a furcsa
és hányatott életü poéta, akinek életrajzi adatait jóformán
kimeritik az éhezések, megvesszőzések, bebörtönzések és fejére
hozott halálos itéletek. A középkor és ujkor határán pengett a
lantja, de hurjai ma is visszhangozva rezgik az élet vérpiros
gyönyörüségeit és a sáppasztó halál fájdalmas melankoliáját.
<span class="pagenum"><a name="Page_94" id=
"Page_94">-94-</a></span></p>
<p>Tulajdonképen nehéz is megmondani, van-e középkor és van-e
ujkor. Tisztán kényelmi szempontokból diktált elskatulyázása az
embereknek, eseményeknek, ébredő és elhalt gondolatoknak az
önkényesen csoportositott évszámok bilincseibe. A valóságban
nincsenek élesen megvont időrendi határok. A tegnapi ujkor a holnap
számára mult, de viszont van, ami a multnak távlata mellett is a
jelenben meglevő, örökké élő marad. Csak az irodalomtörténet
dobozgyárosai számára lehet probléma, hogy Villon hová tartozik
inkább, az elmerülő középkorba-e, avagy a hajnalodó ujkorba. Csak
ők nem veszik észre, hogy az, aki a legáltalánosabb érzéseket a
legtöbbek számára érthető és a legtöbbek szivébe belemarkoló módon
tudja kifejezni, az ide tartozik közénk, az élő emberek közé s a
miénk, a soha el nem pusztuló, örök emberé.</p>
<p>Villonról méltatói azt szokták mondani, hogy <i>a halál
költője</i>. Talán az egy Leopardit kivéve, nincsen lirikus, aki
annyit foglalkoznék a halál gondolatával, mint ő. Java
költeményeinek kerete a két <i>Testamentom</i>, ezekbe vannak
beleszőve balladái, életének siralmas eseményei, elmélkedései a
világ és tulvilág dolgairól, kicsapongó vidámsággal, élces
gunyolódással, piacon árult szerelemmel és tiszta szeretettel teli
gazdag rimjei és gondolatai. De nincs érzése, nincs gondolata,
amelyen az elmulásnak fájdalmas sejtése ne rezegne keresztül.
Elpusztulnak a vig cimborák,</p>
<div class="poem">
<div class="stanza"><span class="i0">„<i>Si bien parlants, si bien
chantants,</i><br /></span> <span class="i0"><i>Si plaisants en
faits et en dits,</i>“<br /></span></div>
</div>
<p class="i0">elpusztulnak a szerelmek, Denize, Roze, Catherine de
Vaucelles, a kövér Margot és a többiek, tetemmé változnak a gyöngéd
női testek, elpusztulnak a gazdagok és nyomorultak, <span class=
"pagenum"><a name="Page_95" id="Page_95">-95-</a></span> jók és
gonoszak s az Ur ad örök nyugodalmat nekik. Ki tudja megmondani,
hogy hol van a büszke Nagy Károly és hová tünt el a tavalyi hó?</p>
<p>Azt a kort, amelyben Villon élt, szüntelenül foglalkoztatta a
halál gondolata. A tizenötödik század elején még éltek az emberek
emlékezetében a szörnyüséges fekete halálnak borzalmai, amely
elragadta Európa lakosságának egyharmadát. A százéves háboru
meg-megujulva söpört végig a francia földön. Villon születésének
esztendejében lobogtak fel Rouenben Jeanne d’Arc máglyájának a
lángjai. Mindenfelé olcsó volt az emberélet és gazdagon aratott a
halál. Az ő kora volt a <i>haláltánc</i> kora. Savonarola
előfutárai templomokban, szószékeken, tereken, utcasarkokon,
irtózatos szinekkel, döbbenetes szavakkal, harsogó hangon rajzolták
meg a halál borzalmait. A flagellánsok körmenetei a testet
korbácsolva és lelket marcangolva vonultak városról-városra. A
misztériumi játékok szemléltetve tárták a néző elé, hogy a
kárhozatra itélt lelkeket miként ragadja el a halál csontos keze.
Erről a halálról leszakadoztak a vigasztaló momentumok s nem a
végső megnyugvás volt Isten békéjében, hanem iszonyatos rettegés az
örök sötétségtől. Az emberek ugy féltek a haláltól, hogy nem mertek
élni. Egész életük előkészület volt a pusztulásra, elmulásra.</p>
<p>A pisai Campo santonak van egy gigászi méretü
falfestmény-sorozata, a <i>Halál diadala</i>. A sok kép között
különösképen egy megkapó erejü. Vidám vadásztársaság, pompásan
felszerszámozott, lobogó sörényü paripákon. Keringő sólymok és
csaholó vadászkutyák. A társaság azonban, daliás lovagok és ragyogó
hölgyek, megmerevedve áll meg az ut kanyarulatánál, ahol három
nyitott koporsó ásit feléje. Három halott. Az egyiket bibor és
hermelin <span class="pagenum"><a name="Page_96" id=
"Page_96">-96-</a></span> boritja, de arcán már kiütöttek az
ijesztő hullafoltok. A másikon grófi korona, de testét már kigyók,
patkányok, rovarok emésztik. A harmadik igazán „halott“. Disz,
ruha, eleven hus lefoszlott róla, csak a puszta csontváz mered a
megdöbbent nézőknek elébe.</p>
<p>Itáliában és Dél-Franciaországban utak mentén még ma is állanak
kis középkori kápolnák, melyeknek <i>külső</i> freskói a <i>Halál
bálját</i> ábrázolják. Elől a halál, amint kézen, fogva vezeti a
pápát, császárt, királyt, fejedelmet, biborost érseket, püspököt,
tudóst, kereskedőt, mesterembert, gazdagot, szegényt, lefelé a
középkor társadalmi életének egész hierarchiáján. Valamennyi
tánclépésben, hiszen bálba mennek, a legnagyobb bálba, amelynek
meghivóját születésétől kezdve magánál hordja mindenki. De a
táncolók arcáról leri a rémület, rettegés. A középkor naiv
igazságszolgáltatása ez, amely az életnek egyenlőtlenségeit a halál
előtti tökéletes egyenlőséggel egyenliti ki.</p>
<p>Az ilyen képek és gondolatok szinte ellenállhatatlan erővel
foglalkoztatták majd két évszázadnak a fantáziáját. Csak a
reneszánsz tanitotta meg az embereket az élet szépségeinek a
megismerésére és oszlatta el az agyakat megülő komor felhőket.
Villon nem az egyedüli, aki szüntelenül visszatér az elmulás
gondolatára. Még a formában sem ő az egyedüli, aki a testamentomból
csinál irodalmi müfajt, amelybe mindent belesző. De egy a nagyon
kevesek közül, aki a rettegés motivumaiban megtalálja a szépet, a
költészetet. És egyetlen kortársainak sokaságában, akinél a halál
az élet antitézisévé tömörül, hogy vele szemben annál jobban
kidomborodjanak az élet gyönyörüségei, szépségei. Amilyen joggal
nevezik ezt a csapzott haju, beesett arcu, sokat éhező, sokat
bünöző kobzost a <span class="pagenum"><a name="Page_97" id=
"Page_97">-97-</a></span> halál költőjének, ugyanolyan jogon
lehetne egyuttal <i>az élet költője</i> is. Olyan himnuszt az
életre keveset irtak, mint az akasztottak balladája, vagy a szép
Heaulmière keservei, aki siratja az ifjuságot és életet, mely
elröppent fölötte.</p>
<p>Villon életrajzának adatait nagy fáradsággal szedegették össze a
tudós kutatók, akik nem vették észre, hogy a francia irodalomnak ez
az első nagy lirikusa milyen tökéletes életrajzirója önmagának.
Mulatságos vitákat rendeztek egyes sorai fölött és nem tudtak
megegyezésre jutni, hogy mit jelentsen:</p>
<div class="poem">
<div class="stanza"><span class="i0"><i>– Né de Paris emprés
Pontoise,</i><br /></span></div>
</div>
<p class="i0">„születtem Párisban, Pontoise mellett“. A
helymeghatározásnak e csufondáros formája előtt megdöbbenve
állottak meg a tudósok, akik nem tudták, hogy „Szeged hires város,
Tápéval határos“. Kommentárjaikban elitélték, vagy mentegették
Villon duhajkodásait, szennyes életét, selyemfiu mivoltát,
betöréseit, sőt gyilkosságait, aszerint, amint a józan nyárspolgár
erkölcsi felháborodása volt bennük erősebb, vagy a pedagógiai
szempont, hogy az irodalom legfőként kötelezően előirott iskolai
studium és az irodalom nagyjait illedelmesen kifésülve kell az
iskolai használat számára kipreparálni.</p>
<p>Aki igazat akar mondani Villonról, nem mondhat róla egyebet,
minthogy züllött exisztencia volt, de igazi poéta és igazi lirikus,
aki az élet mélységeiben és a fertőben is csodálatosan gazdag
emberi és költői értékeket tudott kitermelni magából. Diák volt és
fokozatokat nyert a párisi egyetemen, de elsodródott a kegyes pap
nevelésétől és a skolasztikában bölcs tanárok oktatásától. Ami
versein kivül megmaradt róla, egy gyilkosságnak, egy sikerült
betörésnek, <span class="pagenum"><a name="Page_98" id=
"Page_98">-98-</a></span> – mai nyelven kasszafurásnak, – egy
megvesszőzésnek, egy halálos itéletnek és egy több hónapig tartó
börtönnek az emléke. Lehet, hogy tévedek, mert vannak, akik
vitatkoznak róla, hogy nem is egyszer, hanem kétszer állott a
bitófa árnyékában. Tudunk még egy vidéki <i>kirándulásáról</i>,
ahol <i>terepszemlét</i> tartott és egy <i>vállalkozást</i>
készitett elő; tudjuk, hogy sokat éhezett, sokat szenvedett, de
mindig talált eleven és szép rimeket az élet szomoru motivumoira.
Meung-sur-Loire börtönéből, ahonnét a trónjára lépett XI. Lajosnak
kegyelmi ténye szabaditotta ki, hozta magával életének főmüvét, a
nagy testamentomot s a kenyéren és vizen való koplalásnak
kellemetlen emlékezetét. Ezt a börtönt tartotta a vele elkövetett
igazságtalanságok legnagyobbikának, mert nem valami gaztettért,
hanem egy csufondáros soráért kellett bünhődnie. Azt a sok vizet,
amelyet akkor megivott, sohasem tudta megbocsájtani Thibault
d’Assigny orleansi püspöknek.</p>
<p>De akármilyen is volt Villonnak az élete, költő volt, még pedig
a kiemelkedők közül, akik uj utakat jeleznek. Ezért tudja őt jobban
megérteni és tudja egy három strófás balladájában jellemzi a kései
utód, a magyar poéta Juhász Gyula, mint a tudós szőrszálhasogatók
egész serege. Ezeknek Villonja elsárgult papir, elavult nyelv,
elskatulyázott irodalomtörténeti anyag, a Juhász Gyula Villonja
pedig él, eleven, pengeti a lantját, vidám, jókedvü, halállal
kacérkodó, haláltól rettegő, cinikus és melankolikus, gyülöli a
vagyont és burzsoát, gunyolja a papokat de meghatva emlegeti az Ur
örök békéjét, meghuzódik az utcasarki szerelem papnőinek
lupanárjaiban, de örök szépségü sorokat ir a tiszta szerelemről és
egy irni-olvasni nem tudó öreg asszonyról, akit valaha anyjának
nevezett. Mindig őszinte és igaz. Költészete <span class=
"pagenum"><a name="Page_99" id="Page_99">-99-</a></span> ebben
különbözik a trubadurok elkorcsosult holdvilágos költészetétől,
amelyben jóllakott emberek sanyargó rimeket intéznek képzeletbeli,
soha nem látott ideálokhoz, vagy elterebélyesedett öreg
hölgyekhez.</p>
<p>Akárhol ütjük fel Villon kötetét, mindenütt megkap szineinek
elevensége, frissesége. Csak azt énekelte meg, amit átérzett. A
szerencsétlenség, a nyomor, a szenvedés nála nem a meginditásnak
eszköze, hanem költői téma. Ezért tudott örök sorokat teremteni a
világirodalom számára, melyek öt évszázad multán is szüntelenül
visszatérnek és át- meg átrezegnek lelkünk hurjain. Valami
csodálatos tömörség, plaszticitás van minden sorában. Amit
leggyakrabban megénekelt, az élet mulandóságát és a szépség
hervadását, előtte is, utána is sok százan, sőt ezeren vették
tollukra. De alig van egy is, akinek annyi fájdalom rezegne
felkiáltásaiban s akinek refrénjei ugy tudnák visszaadni a komplex
érzések egész tömegét, mint az övéi. Melyik szép nőre ne lehetne ma
is elmondani:</p>
<div class="poem">
<div class="stanza"><span class="i0"><i>– Vous vieillirez, ô ma
belle maitresse!</i><br /></span></div>
</div>
<p class="i0">és melyik lirikus költő nem vállalhatná ma is
büszkeséggel e sort:</p>
<div class="poem">
<div class="stanza"><span class="i0"><i>– Deux estions et n’avions
qu’un coeur!</i><br /></span></div>
</div>
<p>Tudattalan idézetek, utánérzések formájában Villonnak számtalan
költői képe és mondása él a mi időnk költészetében is. Banális
kifejezést használva, azt mondhatnók, hogy Villon századokkal
megelőzte a korát és olyan érzéseknek adott hangot, amelyeket csak
a tizenkilencedik század franciái vittek bele ujból az irodalomba.
Az első a poéták sorában, aki az igazi emberi részvétet érzi <i>a
szegény</i> <span class="pagenum"><a name="Page_100" id=
"Page_100">-100-</a></span> <i>kicsi nők</i> irányában, akiknek az
elvirágzó szépség a mindenük. Azok is a társadalom kitagadottjai,
vagy önkéntes számüzöttjei, mint ő. Velük együtt, rajtuk keresztül
érzi a mulandóságot. De mikor maga előtt látja a kikerülhetetlen
sorsot, ez a szerencsétlen, aki gyakran csak „az ablakon át látta a
kenyeret“, aki éhezve irt verseket a gazdagok lakomáiról s a bitó
alatt ismerkedett meg a halálfélelemmel, ragaszkodott az élethez,
amely derüsen talán sohasem fordult feléje. Akarta az életet, amely
„jobb daróc alatt is, mint a fényes sirboltban a rothadás“. Az
elmuló fiatalság mohósága cseng ki soraiból:</p>
<div class="poem">
<div class="stanza"><span class="i0"><i>– Cueillons, cueillons la
rose au matin de la vie!</i><br /></span></div>
</div>
<p>Ezért nemcsak a halálnak a költője Villon, hanem az életé is. Az
elmult kor hölgyeinek balladája, a tetemházak koponyái és a
testamentom utolsó sorai, melyekben mindenkit meghiv a saját
temetésére, a legmegrázóbb lirai költemények közé tartoznak,
melyeket valaha leirtak. Aki ezeket a sorokat irta, annak lehettek
komor képei, de az élet számára nem volt siralom völgye, hanem egy
ragyogóan szép valami, aminek csak az elmulásában és pusztulásában
van a fájdalom. Ez választja el Villont legerősebben az élettől
rettegő kortársaitól és ez hozza őt hozzánk döbbenetesen közel.
Csak a fanatikus élni akarás ecsetelhette Margot szerelmének
gyönyörüségeit az ó-francia nyelvkincsnek olyan merész
összeválogatásával, hogy azt a mi kifinomodott kulturköltészetünk
már nem birná el.</p>
<p>Nem is kell beszélnünk arról, hogy egy ilyen poéta, aki nem üres
általánosságokban, hanem mindig a legegyénibb módon énekel és megir
mindent, ami vele és körülötte történik, mekkora kulturhistóriai
értéket képvisel. <span class="pagenum"><a name="Page_101" id=
"Page_101">-101-</a></span> Villonnak egy-egy sora akárhányszor
többet mond a középkori Páris életéről, mint nagy foliánsok száz
meg száz oldalai. Merész ecsetje alatt megelevenednek a kis
csapszékek, a zugutcák, a füstös oduk, az élet alsó rétegei,
amelyeknek nincsen historikusuk. Egy darab husból és vérből való
középkori Páris és mindig Páris, mert csak a város érdekli őt és az
emberek, de sohasem az, ami kivül esik a zsufolt háztömegnek a
körzetén. Ezért mondhatta joggal róla első méltatója, Clément
Marot, Ferenc király félig szekretáriusa, félig inasa, hogy ő volt
a legjobb <i>párisi</i> költő, aki valaha élt.</p>
<p>Ami költeményeiből megmaradt, – a nagyobbik rész ugyanis minden
valószinüség szerint elveszett, – Ferenc király megbizásából
Clément Marot, maga is költő, rendezte sajtó alá. Születése után
száz esztendővel Villon, aki egész életében a társadalom
mélységében hányódott, az udvarképesek sorába emelkedett. A lator,
a zsivány, a gyilkos elveszett belőle és nem maradt meg más, mint a
poéta, aki még ma is belezsong az emberek szivébe:</p>
<div class="poem">
<div class="stanza"><span class="i0">Voltam gyerek, szomoru
boldog,<br /></span> <span class="i0">Volt kikelet és annyi
jó.<br /></span> <span class="i0">Roptam a táncot, a
bolondot.<br /></span> <span class="i0">Csókoltam Bertát és
Izoldol,<br /></span> <span class="i0">Most várnak a vörös
koboldok.<br /></span> <span class="i0">De hol van a…<br /></span>
<span class="i0">De hol van a tavalyi hó?<br /></span></div>
</div>
<hr class="chap" />
<div class="chapter"></div>
<p><span class="pagenum"><a name="Page_102" id=
"Page_102">-102-</a></span></p>
<h2>CYRANO DE BERGERAC.</h2>
<p>A tizenhetedik század Franciaországának egyik legkülönösebb
zsenije ez a nyughatatlan vérü poéta-filozófus, akit a magyar
közönség leginkább csak Rostand darabjából ismer és annyit tud
róla, hogy nagy volt az orra és garázdaságával kivált még azokban
az időkben is, mikor nem sokat teketóriáztak az emberek, ha arról
volt szó, hogy karddal menjenek neki egymásnak. De sokáig
félreismerték Cyranot még a saját hazájában is. A francia szellem
és francia tulajdonságok megszemélyesitőjének tekintették. Vitéz és
önzetlen, kissé könnyelmü és könnyüvérü, ötletes és sziporkázó, de
se több, se kevesebb. A legfőbb előtte a kard becsülete, melyen
foltot türni nem szabad. Pedig Cyrano sokkal több ennél. Irónak nem
volt közönséges, gondolkodónak pedig egyenesen a mélyenjárók közé
tartozott. De akárcsak az orra eltorzitotta a fizikai megjelenését,
életének külsőségei és körülményei eltorzitották belső
egyéniségének képét és hosszu időkön át meghamisitották
értékelésének a mértékét is.</p>
<p>Cyranot sokkal általánosabb szempontok szerint kell megitélni.
Rendszertelen, egyenetlen, szeszélyes tehetség <span class=
"pagenum"><a name="Page_103" id="Page_103">-103-</a></span> volt,
de telve eredetiséggel és gondolatokkal. A kihaló lovagi ideál
egyesül benne az ujszerü merész képviselőjével. Rövid ideig élt,
nagyon sokfelé forgácsolta szét a tehetségét, ezért nehéz róla
egységes képet rajzolni. Akárcsak az időt, melyben élt, őt sem
lehet egy szemszögletből nézni, mint a klasszicizmusnak határozott
vonalu, de hideg alakjait.</p>
<p>Savinien Cyrano 1620-ban született Périgord valamelyik
városkájában, alkalmasint Bergeracban. Erre utal az utóneve, melyet
állandóan használt, bár a bergeraci anyakönyvekben nem fordul elő.
Gascognei volt, felruházva mindazokkal a tulajdonságokkal, melyek a
délfranciát az északitól megkülönböztetik. Akárcsak nálunk a
felvidékiek, Franciaországban a déliek képviselik az
állhatatlanabb, hangadóbb, de mindenre jobban reagáló és
végeredményben értékesebb elemet. A gascognei kurta nemes
familiából került a fiatal Cyrano különböző iskolákon keresztül
Párisba, hogy az egyetemen szerezze meg a különböző hasznos
tudományok ismeretét.</p>
<p>A párisi egyetem hires volt a tizenhetedik században is, de
belső tartalma már más volt, mint azokban az időkben, mikor a
tudományok koronája, a teológia adta meg a hirnevét. Nagy
eltolódások történtek a tudományok tekintetében, de még inkább
abban, hogy mit tekintenek tudománynak. A teológia és a jogtudomány
mellett ekkor kezdték a modern orvostudomány alapjait lerakni, a
természet jelenségeit vizsgálni és ezeket a studiumokat nem
valamely más cél szolgálatába állitva, hanem önmagukért müvelni. A
fiatalság pedig, amely mindig szivesen kapható az uj dolgokra,
készséggel hallgatta azoknak az előadásait, akik uj világokat
tártak fel előtte.</p>
<p>A párisi egyetemen Cyrano sokakat hallgatott, de igazában
<span class="pagenum"><a name="Page_104" id=
"Page_104">-104-</a></span> a hires jezsuitának, Pierre Gassendinek
volt a tanitványa. Gassendi Descartesnak volt kortársa és
ellenlábasa. Mint iró, nem szerzett magának akkora nevet, mint nagy
ellenfele, de a maga korában alkalmasint nagyobb volt tanitásainak
hatása. Jezsuita létére, Descartes spiritualizmusával ellentétben,
a naturalizmusnak volt uttörője: tanitotta, hogy nem elvont
spekulációval, hanem csakis empirikus, tapasztalati uton juthatunk
el a dolgok lényegének megismeréséhez s nincs külön test és lélek,
hanem az utóbbi csak az előbbinek a funkciója. Gassendi révén
ismerkedett meg Cyrano Tommasso Campanellával, a hires olasz
dominikánussal, aki a tudomány szabadságának hirdetéséért és egy
utópisztikus köztársaság megtervezéséért megismerkedett az
inkvizició börtöneivel. Campanella a harmincas évek végén érkezett
Párisba, huszonhat esztendei börtönnek és kinoztatásának az
emlékeivel. Kötelekkel gyötörték <i>usque ad ossa</i> és egy font
hust vágtak ki alsótestéből. Hires könyve a <i>Civitas Solis</i>,
nem maradt hatás nélkül Cyrano irodalmi müködésére.</p>
<p>Európaszerte ekkor kezdett érlelődni a világfelfogásnak az a
forradalma, amely a reformációtól eltérőleg, nem bizonyos vallásos
tételek átrendezgetésében, hanem magának az alapoknak kritikájában
kereste a gondolkodó ész legmagasabb feladatát. A reformáció
mindent a bibliára, mint alapvető igazságra akart visszavinni, az
uj iskola, melynek követőit <i>libertinusok</i>-nak nevezték, fel
merte vetni a kérdést, hogy a biblia egyes tételei nincsenek-e a
tudomány megállapitásaival ellentétben.</p>
<p>A libertinusok merész és az akkori felfogás szerint részben
istentelen, részben nevetséges tanokat vallottak. Kopernikus és
Galilei tanitásai már régóta ismeretesek <span class=
"pagenum"><a name="Page_105" id="Page_105">-105-</a></span> voltak
ugyan, de se a nagyközönség se az egyházak nem barátkoztak meg
velük. 1616-ban mondotta ki a szentszék, hogy a föld forgása
ellenkezik a szentirással és még a tizenhetedik század közepén is a
német szinpadokon Kopernikust bohócnak ábrázolták. Pierre Borel
francia irónak 1647-ből maradt egy kéziratos munkája, amely a
következő cimet viseli: „Uj értekezés a világok többségének
bebizozonyitásáról, hogy a csillagok lakott földek és hogy a föld
is csillag; hogy a föld a nap körül forog, amely áll és más
<i>nagyon különös</i> dolgokról.“</p>
<p>A libertinusok forradalmárok voltak és tiszteletlenek a
megállapodott tekintélyekkel szemben. Hiveikből fiatal iróknak,
magukat irónak képzelő duhaj legényeknek, diákoknak, komédiásoknak
és egyéb kapa-kaszakerülőknek a társasága verődött össze a Pont
Neuf környékén, melynek kis korcsmáiban születtek meg a későbbi
kabarék ősei. Amit a tudósok vastag foliánsokban irtak meg, ezek a
fiatalok apró elmésségekre váltották fel. Szerelmes szonettek
mellett, szatirikus versekben gunyolták a pedánsokat, burkolt
értelmü sorokban csipkedték meg a hatalmasokat, szójátékokat
rögtönöztek, ötleteket termeltek, kothurnusban járó hősi
költeményeket travesztáltak, közben pedig beleavatkoztak a
politikai kavarodásokba és meg-megforgatták a kardjukat. Cyrano is
ebben a fegyelmezetlen, félig irodalmi, félig bohém társaságban
tünt fel legelőször <i>Pédant joué</i> cimü szatirikus darabjával,
mely Grangier professzort, a latin nyelv tudományának királyi
lektorát állitotta pellengérre. Ez a tizenkilenc esztendős korában
irott darabja, melyből Molière is sokat meritett, hat esztendeig
forgott közkézen kéziratban, mig a Hotel de Bourgogne szinpadán
1645-ben előadásra került. <span class="pagenum"><a name="Page_106"
id="Page_106">-106-</a></span></p>
<p>Nálunk Cyrano nevét főként a Rostand darabja tette ismeretessé.
Históriájának feldolgozásában Rostand élt ugyan a költői szabadság
jogaival, de majd mindennek, amit Cyranoról esemény gyanánt megirt,
van történelmi alapja és belső igazsága. 1635-ben Cyrano beállott
abba a gárda-századba, melyben vitézkedtek a gascognei legények és
Castel-Jaloux volt a kapitány. Két esztendei katonáskodás alatt két
izben veszedelmesen megsebesült: Mouzonnál golyó ment át rajta,
Arrasnál pedig kardvágást kapott a torkára. Megint visszakerült
Párisba, ahol megelőzte őt rettenthetetlen bátorságának hire. Ennek
a bátorságának otthon is minduntalan tanujelét adta. Alkalma volt
rá bőven. A Cinq-mars összeesküvés és a <i>fronde</i> idején a kard
nagyon könnyen kirepült a hüvelyéből. <i>L’honneur sali ne se lave
qu’avec du sang.</i> Százakra ment a Cyrano csatározásainak és
párbajainak száma. Párbajainak okai között pedig nagyon gyakran
szerepelt abnormis nagy <i>orra</i>, melyre irodalmi és egyéb
ellenfelei szivesen tettek gunyos megjegyzéseket.</p>
<p>De ha igaz is Rostand jellemzése, nem teljes, mert csak egy
oldalról mutatja be Cyranot. Ez a garázda legény, aki kardjával a
nagyhasu Montfleuryt egy hónapra leparancsolta a Hotel de Bourgogne
szinpadáról és egy barátjának védelmében szembeszállt a Conti ezred
egész csapat tisztjével, gunyolódó verseivel pedig kikezdte a
hatalmas Mazarint is, alapjában véve nagyon komolyan fogta fel az
életet. Duhajsága csak külső máz volt. Eljárt a kis korcsmákba,
mert ott tanyázott a publikuma, de nem ivott. Irt szerelmes
verseket, de nem sok köze volt a nőkhöz. Foglalkozott ellenben az
élet legmélyebb problémáival. Gassenditől sajátitotta el a
természet megismerésének módszereit, Campanellától pedig a merész
vallási, politikai és <span class="pagenum"><a name="Page_107" id=
"Page_107">-107-</a></span> metafizikai gondolatokat. Irásai között
töredékben maradt ránk egy kisérlet a fizikai tudomány
alapelveiről, melyben néhol egészen modern gondolatok csillámlanak
meg. Alapjában véve nagyon komoly két főmüve, az <i>Utazás a
holdban</i> és <i>A nap országainak és birodalmainak komikus
leirása</i> is.</p>
<p>Cyrano idejében a mai értelemben vett ujságok nem voltak; mégis,
ha a filológusok hagyományos szokása szerint el akarnók skatulyázni
őt, publicistának kellene minősitenünk. Publicisták, akik a napi
élet eseményeire reagálnak legerősebben és koruk zürzavaros
törekvéseinek, eszméinek a kifejezői, bizonyára voltak mindenkoron,
csak a mód változott meg, amelyen a nyilvánossággal érintkeztek.
Franciaországban ekkor vált divatossá ennek a publicisztikai
jellegü irodalomnak egy uj fajtája, a <i>levél</i>. Cyranonak is
párbajai mellett a levelei szereztek első sorban hirnevet, melyek
kéziratban nagy számmal forogtak közkézen, mielőtt első
gyüjteményük nyomtatásban megjelent volna. A tartalmuk a lehető
legváltozatosabb: leiró, gunyos, szatirikus, politikai, filozófiai
stb. jellegüek. Sok bizonyára elkallódott belőlük. Ez a könnyelmü
zseni nem sokat törődött velük s ha barátai nem unszolják,
irásainak legnagyobb része aligha lát nyomdafestéket.</p>
<p>A levelek után 1654-ben egymásután jelent meg Cyranonak két
szindarabja, a már évekkel azelőtt megirt és szinpadon is játszott
<i>Pédant joué</i> és az <i>Agrippina</i>. Az előbbinek gondolatát
Molière átvette a <i>Scapin furfangjai</i>ban, az utóbbiból pedig
Corneille szóról-szóra egész verssorokat másolt le. Ilyen
tapasztalatai Cyranonak bőségesen voltak korának többi iróival is,
akik még nem értelmezték valami szigoruan az irodalmi tulajdont.
Két levele is szól <span class="pagenum"><a name="Page_108" id=
"Page_108">-108-</a></span> a gondolattolvajok, <i>pilleurs de
pensées</i> ellen. A két szindarabbal egy esztendőben jelent meg az
<i>Utazás a holdban</i> is, amely kéziratban már szinte 1650 előtt
készen volt.</p>
<p>Cyranonak ez a legfurcsább és legeredetibb könyve. Akár a
Verne-regények, akár a társadalmi regények ősének lehet
tekintenünk. Fantázia és társadalmi szatira egyaránt van benne
bőségesen. A kiindulási tétele az, hogy a csillagok lakott
égitestek; azért akar a legközelebbi csillagra, a holdba eljutni,
hogy lakóival érintkezzék. Négy módot kisérel meg a holdba jutásra.
Először harmattal telt fiolákat kapcsol magára; a harmatot a nap
magához szivja, de ő kormánykészülékkel a közelebb eső holdba akar
eljutni. Ez az ut zuhanással végződik – Kanadában. A második
kisérlet, a levegőnél <i>nehezebb</i> repülőgép, szinte zuhanással
ér véget. Harmadszor rakéták segitségével akarja magát elröpiteni
odáig, ahol a hold vonzása kezdődik. Végül gázzal telt tartályok
segitségével jut el a holdba. Primitiv és naiv formában ezek a
levegő meghóditásainak máig is ismert módozatai. De még a
szállóernyő is megvan Cyranonál, mellyel az esés veszedelmét
csökkenti. Utjában a hold felé, észrevétlenül megfordul, mikor a
hold vonzási körébe érkezik. A hold vonzása nem pontosan az ut
felénél kezdődik, mert a hold kisebb test a földnél és
„tevékenységi sugara rövidebb“.</p>
<p>De akár a holdba, akár a napba való utazás Cyranonál csak eszköz
a cél elérésére, egy haladottabb és szebb társadalomnak a
megrajzolására, amelyben sajátságosan találkoznak ezeknek az
égitesteknek a benszülött lakói az elköltözött földi bölcsek
szellemével. Különösen Campanella az, aki őt a nap országaiban
kalauzolja és felvilágositást nyujt neki a mindenségről, melynek a
föld nem legtökéletesebb <span class="pagenum"><a name="Page_109"
id="Page_109">-109-</a></span> pontja, nem is közepe, hanem csak
egy jelentéktelen kis porszeme. Leirásai néhol, ahol például a
holdba varázsolt Éden kertjét irja meg, az igaz költői szépségek
megnyilatkozásáig emelkednek. Még a zenét is segitségül hivja e
földöntuli világ megrajzolásánál. Embereknek, folyóknak, hegyeknek
egyaránt zenei nevük van s e nevek hangjegyekkel leirva szerepelnek
a szövegben. Máskülönben pedig a hold és nap társadalmával
összehasonlitva birálja az emberi társadalom furcsaságait. Még a
saját abnormisan nagy orrát se felejti ki. A holdban a nagy észnek
és tehetségnek jele a nagy orr s aki kicsiny orral születik, azt az
orvosok veszik kezelésbe és orrát mesterségesen megnyujtják.</p>
<p>1654 volt a nyomtatásban megjelent könyvek szempontjából
Cyranonak a legtermékenyebb esztendeje. Ezt talán annak kell
tulajdonitani, hogy élete egy időre nyugodtabb révbe ért. Előző
esztendőben elfogadta Arpajon herceg meghivását és olyan udvari
költő-féle lett mellette, aminővel majd minden francia főur
büszkélkedett. Arpajon herceggel még 1640-ben, katonáskodása idején
ismerkedett meg és valószinüleg a herceg társaságában járt Német-
és Lengyelországban is. A herceg pártfogása lehetővé tette
könyveinek kiadását, melyek révén rövid időre Franciaország
legismertebb, de egyuttal egyik oldalról legjobban ünnepelt, másik
oldalról pedig ócsárolt és gyülölt irói közé emelkedett. Libertinus
hire mellett egyenesen istentagadónak kiáltották ki, templomokban
kiprédikálták, mert más égitestekről azt merte irni, hogy azokon is
Isten képére teremtett lények laknak, szentséggyalázással vádolták
meg az <i>Agrippina</i> előszava miatt és mikor állta mindezeket a
támadásokat, bolondnak kezdték hiresztelni. <span class=
"pagenum"><a name="Page_110" id="Page_110">-110-</a></span></p>
<p>Mikor mindez nem használt, merényletet követtek el ellene,
amelybe hosszu betegeskedés után belepusztult. Halálának
körülményeit Rostand idealizált előadásából ismerjük. Annyi igaz
belőle, hogy kegyes nővérek vették őt körül. A lényeg azonban az,
hogy a tizenhetedik század Franciaországának zavarosan kavargó
világában, ahol megkezdődött a hagyomány és modern felfogás, a régi
és uj világnézlet összeütközése, a libertinusokkal szemben állott
az <i>index szövetsége</i>, amelynek tagjai Istennek tetsző munkát
véltek cselekedni, amikor az istentelennek kikiáltott könyveket és
irásokat minden módon és eszközzel eltüntették. Ha az irások
eltüntetésén kivül sikerült még az atheistának kikiáltott irót is
halálos ágyán <i>megtériteni</i>, teljes volt a diadaluk. Ezek
vették körül a beteg Cyranot; odaadással ápolták, de kéziratos
munkái közül többet, melyekről vagy maga, vagy barátai emlitést
tesznek, <i>a lelke üdvössége érdekében</i> örökre
megsemmisitettek. Halála után könyveit is buzgalommal pusztitották,
ugy hogy eredeti Cyrano-példányok alig vannak a legnagyobb francia
közkönyvtárakban is. Pedig amiért Cyranot istentelennek kiáltották
ki a maga idejében, az ma már a csillagászatnak és a
természettudománynak legközönségesebb, mindenki által elfogadott
igazságai közé tartozik.</p>
<p>De mert irásai igy eltüntek, irói neve sokáig elfakult s az
emberek emlékezetében nem mint komoly gondolkodó maradt meg, hanem
mint kardforgató vitéz, akinek annyi köze van az irodalomhoz, hogy
néha szonetteket és gunyos verseket is irogatott. Még Rostandnál is
ez az elem tulnyomó, holott az igazi Cyrano, ha bohém módon élt is,
filozófus volt és legfőbb büszkesége volt, hogy <i>bon
physicien</i>.</p>
<p>1655 szeptemberében halt meg, sárga levelek hullásakor.
Mindössze harmincöt esztendőt élt.</p>
<hr class="chap" />
<div class="chapter"></div>
<p><span class="pagenum"><a name="Page_111" id=
"Page_111">-111-</a></span></p>
<h2>NAGY PÉTER VÉGRENDELETE.</h2>
<p>A tudománynak is vannak legendái, de legtöbb legendája van a
történelemnek, annak a tudománynak, amely a legkevésbbé megbizható
adatokon, az emberek elbeszélésein és feljegyzésein alapszik. Regék
merülnek fel, vagy tudatos elferditések kerülnek forgalomba,
amelyek évtizedeken, évszázadokon át a valóság köntösében
szerepelnek, foglalkoztatják a kortársak és utódok fantáziáját, mig
a kérlelhetetlen kutatás rájuk nem süti a hamisság bélyegét és oda
nem utalja őket, ahova tartoznak, a mesék birodalmába. Ez még a
jobbik, mondhatjuk, szerencsésebb eset. Kétségtelen ugyanis, hogy
számos olyan történelmi mende-monda is öröklődik nemzedékről
nemzedékre, amelyeket valóságnak hiszünk és amelyeknek hamis volta
nem fog kiderülni sohasem.</p>
<p>A sokáig kisértő és napjainkig általánosan hitt, de végül mégis
kideritett történelmi mesék sorába tartozik Nagy Péter ugynevezett
végrendelete. Hosszu időn át makacsul tartotta magát a hit, hogy az
orosz cárok titkos archivumának legmélyén fekszik egy fontos állami
okirat, amely Nagy Péternek, az orosz nagyhatalom megalapitójának
kezétől származik. <span class="pagenum"><a name="Page_112" id=
"Page_112">-112-</a></span> Ez az irás, amelyet az ázsiai barbárból
európaivá vedlett cár végrendeletül hagyott utódaira, azokat a
módokat és eszközöket jelöli meg, amelyek segitségével Oroszország
legyőzheti az európai nemzeteket és magának a világ uralmát
biztosithatja.</p>
<p>A továbbiakban azt mondja a legenda, hogy Nagy Péter utódai
vallásos tisztelettel követik családi hatalmuk megalapitójának ezt
a politikai végrendeletét. Mindaz, ami az orosz politikában két
évszázad óta történt, nem véletlen és nem esetlegesség, hanem ennek
a végrendeletnek a következetes végrehajtásából ered és mindazok a
csapások, bajok és veszedelmek, amelyek két évszázad alatt Európát
a cári uralom részéről érték, erre a végrendeletre vezetendők
vissza.</p>
<p>Mi van tulajdonképen Nagy Péter végrendeletében? Bevezetése
szerint Oroszországot a gondviselés rendelte arra, hogy a jövőben
egész Európa felett uralkodjék. Az európai nemzetek mind
elaggottak, elérkezett az ideje, hogy egy uj és friss nép uralma
alá hajtsa őket. Időről-időre kelet és észak népei elárasztják az
elernyedt nyugatot, megtermékenyitik az elvénhedt civilizációt,
ahogy Rómát is regenerálta a barbárok inváziója. Ugyanolyan
törvényszerüség ez, mint a Nilus termékeny iszapjának lerakodása
Egyiptom földjén. Oroszország, amely az ő trónraléptekor patak volt
s melyet folyamnak hagyott vissza, utódai alatt tengerré válik és
elárasztja egész Európát, ha az utódok is értik a módját, hogy
sorsát megfelelően irányitsák. Ezért, mint Mózes a zsidóknak a
tizparancsolatot, ő a végrendelet követését ajánlja utódainak
figyelmébe.</p>
<p>Maga a tizennégy szakaszból álló sajátképeni politikai
végrendelet elmondja, hogy Oroszországot állandóan hadrakész
<span class="pagenum"><a name="Page_113" id=
"Page_113">-113-</a></span> állapotban kell tartani s a nyugati
államoktól a hadviselés és béke müvészetét illetőleg mindent el
kell sajátitani, de csak azért, hogy Oroszországnak hasznára
forditsák. A szomszédos államokban egyenetlenségeket és zavarokat
kell támasztani s azokat kihasználni. Ha másként nem, rokoni
kapcsolatok teremtése révén kell beleszólást biztositani Európa
belső ügyeibe. Ily módon Lengyelország, Svédország, valamint a
Keleti és Fekete tenger partvidéke fokról-fokra leigázandók.
Törekedni kell Konstantinápoly és India megszerzésére, mert aki ott
uralkodik, ura a világnak. Ausztriával szinleg szövetséget kell
fenntartani, de a császári hatalommal szemben szitani kell a német
fejedelmek féltékenységét. Igy lehet elérni, hogy Ausztria is
segitsen kiverni a törököt Európából és igy kell megakadályozni más
oldalon meginditott háborukkal, hogy győzelmének gyümölcseit
kihasználja. Oroszországnak mindenütt, Magyarországon,
Törökországban és Lengyelországban a keleti keresztények protektora
gyanánt kell szerepelni, hogy a döntés percében szövetségesekre
találjon az idegen államok határain belül is. Ilyen előkészületek
után a világ megosztását kell felajánlani Bécsnek és Versaillesnak,
majd a kölcsönös féltékenység kijátszásával harcba kell keverni
őket s mikor kölcsönösen meggyengitették egymást, a készen álló
orosz hadakkal és hajóhaddal el kell árasztani Európát az atlanti
partokig. A kicsinyek ekkor önmaguktól is behódolnak
Oroszországnak. „Igy lehet és igy kell leigázni Európát“.</p>
<p>Mint e szükre fogott kivonatból is látható, az állitólagos
végrendelet elég sikerült jellemzése Oroszország ujkori
politikájának és a további következtetések is nem minden ügyesség
nélkül vannak levonva. A jellemzés annyira sikeres, <span class=
"pagenum"><a name="Page_114" id="Page_114">-114-</a></span> hogy a
gondolatmenet csaknem tökéletesen összevág azzal a pánszláv
programmal, amelyet Akszakov, Danilevszkij és követőik Oroszország
számára a mult század derekán felállitottak. Kétségtelen, hogy a
végrendelet csakis olyan embertől származhatik, aki otthon volt a
világpolitikában és ismerte annak titkos rugóit. Ugy eltalálja az
orosz politikának elveit, hogy nem lehet csodálni, ha hosszu időn
át tényleg hittek az irás valódiságában. Minthogy magán viselte a
moszkovita politika jellemző vonásait és a tények nagyrészt
megegyeztek rendelkezéseivel, jó ideig ez a rejtélyes irat ugy
szerepelt, mint az orosz cárok hóditó politikájának alapvető
dokumentuma. Évtizedeken keresztül komoly történetirók és
politikusok mindig Nagy Péter végrendeletére utaltak, ha jellemezni
akarták az orosz politika veszélyességét, vagy fel akarták tárni
titkos céljait. Különösen erős és gyakori volt a végrendeletre való
hivatkozás a krimi háboru idejében, de idézték gyakran a hetvenes
években, az orosz-török háboru idején is.</p>
<p>Legujabban, a világháboru idején Sven Hedin emlitette fel a
végrendelet dolgát egyik könyvében. A végrendelet, mint irott
dokumentum, nincs meg, de hogy a benne lefektetett elvek élnek, azt
az orosz iskolakönyvek is bizonyitják, amelyek Péter cár <i>titkos
gondolatáról</i> beszélnek és ebből származtatják Oroszország
történelmi misszióját.</p>
<p>Az orosz hivatalos körök és általában azok, akiknek betekintésük
volt a peterhofi titkos levéltárba, mindig tagadták Nagy Péter
végrendeletének valódiságát, de az ő tagadásukat a világ
természetesen nem volt hajlandó döntő érvényünek elfogadni, hiszen
<i>ha lett volna is</i> ilyen végrendelet, érdekük lett volna, hogy
azt letagadják, mert ez a dokumentum a legerősebb fegyverek egyike
volna az <span class="pagenum"><a name="Page_115" id=
"Page_115">-115-</a></span> orosz politika ellen. A végrendelet
dolga ilyen szempontból egy izben magát II. Sándor cárt is
nyilatkozatra késztette és egy kihallgatáson, amelyet az
orosz–török háboru kitörése előtt adott Fitzherbert angol
nagykövetnek, a végrendelet históriáját a legendák sorába utalta.
Kijelentette azonban ez alkalommal a cár azt is, hogy Nagy Péternek
és II. Katalinnak Konstantinápoly meghóditására irányuló terve is
csak „illuzió és fantom“. A cár tehát megtagadta a nyilvánosság
előtt nemcsak a végrendeletet, hanem a <i>szellemét is</i>. Hogy
ebben a tagadásban mennyi volt az őszinteség, megmutatták az
orosz–török háboruban és még inkább a világháboruban
megnyilatkozott orosz hatalmi törekvések.</p>
<p>De ha a végrendelet maga nem igaz, a benne való hit honnan
került a köztudatba, kinek lehetett az érdeke, hogy egy ilyen
titkos államiratnak a hirét elterjessze és ki volt az, aki ezt a
kétségtelenül nagyszabásu történelmi okmányhamisitást
elkövette?</p>
<p>A nyomok, mint a történelmi kutatásnak sikerült megállapitani,
Napoleonhoz vezetnek. Napoleonról nagyon jól tudjuk, hogy
egyáltalán nem volt idegen tőle a közvéleménynek hamis okmányokkal,
céltudatosan elhelyezett hirekkel és tendenciózus közleményekkel
való befolyásolása. Az orosz hadjárat előtt kétségtelenül érdekében
állt neki, hogy a cári politikát minél feketébb szinekben tüntesse
fel és céljait Európa előtt kompromittálja. Ezeken az általános
okokon kivül a részletkörülmények még inkább valószinüvé teszik,
hogy Nagy Péter végrendeletének, ha nem is a gondolata, de legalább
is első ismert fogalmazása tőle ered és létezését az ő sajtóirodája
röpitette világgá.</p>
<p>Egy ilyen okmányról legelőször Louis Duten, Voltaire
<span class="pagenum"><a name="Page_116" id=
"Page_116">-116-</a></span> kortársa tesz emlitést, abban a
formában, hogy II. Katalin Nagy Péter aláirásával egy okmányt
hamisitott a saját politikájának az igazolására. Többet Duten nem
tud, adata feledésbe is merült és csak 1812-ben bukkant fel ismét,
meglehetősen sajátságos körülmények között, közvetlenül a Napoleon
oroszországi hadjáratát megelőző időpontban.</p>
<p>A végrendelet, helyesebben a végrendelet <i>tartalma</i>, ez
évben merül fel először egy könyvben Párisban, amely a következő
cimet viseli: „<i>De la politique et des progrès de la puissance
russe, depuis son origine jusqu’au commencement du XIX.
siècle.</i>“ A könyv szerzője nincs megnevezve, magát csak
<i>L</i>. betüvel jelöli. Hogy ki ez az <i>L</i>., azt a
„<i>Histoire des cosaques</i>“ cimü 1814-ben megjelent könyvnek az
előszavából tudjuk meg, ahol a Lesur nevü szerző elmondja, hogy ő
irta az orosz hatalom politikai fejlődéséről szóló röpiratot is. Az
utóbbi könyv felvilágositást nyujt egyuttal Lesurnek Napoleon
kormányához való viszonyáról is, amennyiben könyvéről megirja:
„<i>demandée par le gouvernement français</i>“. Ezzel félig-meddig
világot vet első könyvének eredetére is.</p>
<p>Nagyobb kombináló képesség nélkül is fel lehet ugyanis
tételezni, hogy az előző, az orosz hadjárat előestéjén világos
politikai tendenciával megirott röpirat is ugyanilyen megrendelésre
készülhetett. Ennek van egy indirekt bizonyitéka is. Sir Robert
Wilson, Anglia pétervári nagykövete, privát naplójában emliti, hogy
a franciáknak Oroszországból való visszavonulása alkalmával ebből a
könyvből meglehetősen sok példányt találtak Maret bassanoi
hercegnek, Napoleon akkori külügyminiszterének elhagyott lakásán.
Alig lehet tehát kétségesnek tekinteni, hogy az orosz politikáról
irott könyvnek a szerzője csak eszköz volt Napoleon <span class=
"pagenum"><a name="Page_117" id="Page_117">-117-</a></span>
kormányának szolgálatában és a röpirat Nagy Péternek benne foglalt
világhóditó programmjával együtt megrendelésre készült egy
határozott politikai cél szolgálatában.</p>
<p>Jellemző egyébként, hogy Lesur a végrendeletet nem közli eredeti
szövegében, hanem csak <i>résumét</i> ad róla; azt nem mondja meg,
honnan van tudomása a fontos okiratról, hanem csak ebben a formában
emlékezik meg róla: „<i>On assure, qu’il existe etc.</i>“ „Azt
állitják, hogy az orosz cárok magánlevéltárában I. Péter kezétől
származó titkos <i>emlékiratok</i> vannak, amelyek kerülgetés
nélkül fejtik ki ennek az uralkodónak a terveit, amelyeket
utódainak figyelmébe ajánl s amelyeket ezek közül egyesek tényleg
majdnem vallásos állhatatossággal követtek is.“</p>
<p>E bevezetés után Lesur résuméje kivonatosan, tizennégy pontban
közli a fentebb ismertetett politikai tanitásokat. Figyelemreméltó,
hogy ő még csak emlékiratokról beszél s ezekből csak később lett
végrendelet. Később került nyilvánosságra a végrendelet „<i>hiteles
és teljes</i>“ szövege is.</p>
<p>Ezt a „hiteles és teljes“ szöveget, mint azóta sokak, de
különösen Berkholz rigai városi könyvtáros kutatásai
megállapitották, Gaillardet francia romantikusnak köszönhetjük, aki
1836-ban kiadta a XV. és XVI. Lajos korában szerepelt misztikus Éon
lovagnak az emlékiratait és ezekben közzétette Nagy Péter
állitólagos végrendeletét is. Könyvének cime: „<i>Mémoires du
Chevalier d’Éon, publiés pour la première fois sur les papiers
fournis par sa famille et par les matériaux authentiques déposés
aux archives des affaires étrangères par Frédéric Gaillardet,
auteur de la Tour de Nesle.</i>“</p>
<p>A szerző és a könyv cime egyaránt érdekes. Gaillardet egyike
volt az idősebb Dumas nagyszámu munkatársainak <span class=
"pagenum"><a name="Page_118" id="Page_118">-118-</a></span> és
kétségtelenül Dumas regénygyárában sajátitotta el az irodalmi
szenzációk iránti érzéket. Később önállóan is szerepelt és „La Tour
de Nesle“ cimü hátborzongató darabját száznál többször adták a
Porte Saint-Martin-szinházban. E darabja révén névre is tett szert
és jellemző, hogy mikor komoly allürökkel dolgozó történelmi
emlékiratok kiadására vállalkozott, szükségesnek látta a cimlapon
megemliteni, hogy ő a <i>Neslei torony</i> szerzője. Emlékirataira
különben azóta a történelmi tudomány kimutatta, hogy a valósághoz
semmi közük és Gaillardet nem dolgozott sem az Éon család
okmánytára, sem a külügyminiszterium levéltára alapján, hanem
egyszerüen fantasztikus regényt irt, amelyet ezekre a forrásokra
való hivatkozás révén akart a valószerüség látszatával felruházni.
És ez, mint a következmények igazolták, jó időre sikerült is
neki.</p>
<p>Az az Éon lovag, akinek állitólagos emlékirataiban Gaillardet
Nagy Péter végrendeletét közreadja, egyike a francia történelem
titokzatos alakjainak. Személyét sokáig homály födte és hosszu időn
át nagy viták folytak, hogy tulajdonképen férfi-e vagy nő. 1728-tól
1810-ig élt; kortársainak adatai szerint arca teljesen bajusz- és
szakáltalan volt, alakja pedig könnyed, nőies. XV. Lajos alatt
diplomáciai szolgálatba lépett és különösen Oroszországban
müködött, Erzsébet cárnő udvarában. Először Douglas nagykövetet
kisérte Pétervárra mikor ennek az volt a feladata, hogy az 1743 óta
Orosz- és Franciaország között teljesen megszakadt diplomáciai
viszonyt helyreállitsa. Éon lovag Douglas utódának, l’Hopital
márkinak ideje alatt is Pétervárott maradt s nagyrészt az ő
ügyességének volt köszönhető, hogy Oroszország kivonta magát az
angol befolyás alól és csatlakozott az Anglia és Poroszország ellen
kötött versaillesi szerződéshez. <span class="pagenum"><a name=
"Page_119" id="Page_119">-119-</a></span> Szent Pétervárról
Londonba került követségi titkárnak és később, mint követ is
képviselte hazáját az angol udvarnál 1777-ig, mikor diplomáciai
pályájának vége szakadt.</p>
<p>Ennyi kétségtelenül történelmi faktum. Valószinü az is, amit
kortársai irnak róla, hogy 1755-ben, mikor Pétervárra került,
felhasználva nőies megjelenését, több izben bizalmas küldetéseknél
női ruhában is eljárt. Innen keletkezett az a nagyon elterjedt hit,
hogy az a személy, aki Charles Geneviève Éon de Beaumont név alatt
rejtőzik, tulajdonképen nem férfi, hanem nő. Magyarázatul azt
hozták fel, hogy leány volta dacára családja kénytelen volt
férfinek neveltetni, mert különben elesett volna egy nagy
örökségtől, amely csak fiuknak volt fentartva; igazi neme pedig
csak akkor derült ki, mikor a diplomáciai pályán jelentős sikereket
ért el.</p>
<p>Egykoru angol feljegyzésekből tudjuk, hogy Londonban Eon lovag
férfi vagy nő voltának kérdése 1768-ban nagy fogadásokra, sőt
perekre is vezetett. A személye körüli homályt még titokzatosabbá
tette, hogy 1777-ben, mikor visszatért Franciaországba, kormánya
elrendelte, hogy állandóan női ruhát köteles viselni. A furcsa
rendeletnek állitólag az volt az oka, hogy Éon lovag Londonban igen
közeli viszonyban állott egy nagyon magas állásu hölgyhöz s a
francia udvar az angol királyi család iránti szivességből
deklarálta Éont nőnek, hogy a barátságnak kompromittáló élét
elvegye. Ma az orvosoknak adataira támaszkodva, akik Éon lovagnak
1810-ben bekövetkezett halála után a boncolásnál résztvettek,
általános a nézet, hogy férfi volt, anélkül, hogy ezzel a személye
körüli misztikum teljesen el volna oszlatva.</p>
<p>Magától értetődőleg ennek a titokzatos alaknak a <span class=
"pagenum"><a name="Page_120" id="Page_120">-120-</a></span>
története kész témának kinálkozott a regényirók és szinpadi szerzők
számára, akik históriáját nem is egyszer feldolgozták. Legujabban,
1908-ban Henri Cain és Armand Silvestre, Rodolphe Berger zenéjével
operettet is csináltak Éon lovag történetéből.</p>
<p>Körülbelül ilyen „történelmei eszközökkel“ dolgozhatott
Gaillardet is. Felhasználva az Eon lovag személye körüli homályt,
azt a mesét költötte róla emlékirataiban, hogy XV. Lajos
rendeletére felolvasónőnek csempészték be Erzsébet cárnőhöz, hogy
igy jusson különböző államtitkoknak a birtokába. E feladatoknak a
lovag fényesen meg is felelt, amennyiben egyebeken kivül sikerült
neki megszerezni az orosz cári levéltár legféltettebb kincsét, Nagy
Péter végrendeletét.</p>
<p>Erről Gaillardet a következőket irja:</p>
<p>„Egyidejüleg Erzsébet császárnőnek a versaillesi szerződéshez
való hozzájárulási nyilatkozatával, Eon lovag egy másik értékes
okmányt is hozott magával, melynek felfedezését rendkivül bizalmas
összeköttetéseinek és az orosz császárok titkos levéltárában
végzett ellenőrzés nélküli kutatásainak köszönhette. Ezt az
okmányt, amelyről az egész világ beszélt és melynek létezéséről
tudtak, anélkül, hogy valakinek birtokában lett és előmutathatta
volna, Eon lovag egy Oroszországról szóló speciális jelentés
kiséretében bizalmasan adta át 1757-ben Bernis abbénak, XV. Lajos
akkori külügyminiszterének. Az okmány <i>szószerinti</i> másolata a
Nagy Péter által leszármazóira és az orosz trónon következő
utódaira hagyott végrendeletnek.“</p>
<p>Lesurrel szemben tehát, aki még „<i>azt állitják, stb.</i>“
formájában ir a Nagy Péter féle emlékiratokról s azoknak csak
kivonatát közli, a regényiró Gaillardet abszolut hitelességre
<span class="pagenum"><a name="Page_121" id=
"Page_121">-121-</a></span> tart számot és a francia
külügyminiszterium levéltárára és az Éon család okmányaira való
hivatkozással <i>in extenso</i> közli a végrendelet szövegét
is.</p>
<p>Hogy Gaillardet adatai nem igazak s hogy az ő szövege egy
szemernyivel sem hitelesebb a Lesur kivonatánál, azt nagyon könnyen
meg lehet állapitani. Az ő „végrendelete“ ugyanugy tizennégy
fejezetből áll, mint Lesur resuméje. Az egyes fejezetek sorrendje
részben megvan ugyan változtatva, a szavakban is van némi
változtatás, de a két irat egyébként teljesen azonos. Gaillardet,
mikor „szerkesztett“, kétségtelenül a Lesur-féle szöveget tartotta
maga előtt. Épen ezzel a megegyezéssel bizonyit azonban a
legerősebben önmaga és a végrendelet hitelessége ellen. Ő a
<i>teljes szöveget</i> adja és mégis alig valamivel bővebb, mint
Lesur szövege; egyes fejezetei pedig rövidebbek is, mint a –
<i>kivonat</i>. Végül ugy az ő szövegének, mint a Lesur féle
kivonatos szövegnek hitelességét teljesen megdöntik azok a
kétségtelen anakronizmusok és elirások, melyek mindkét szövegben
előfordulnak. Ezek a szerkesztési hibák olyan természetüek, hogy
minden más bizonyitéknál erősebben utalják a végrendeletet a
legendák és történelmi hamisitások birodalmába.</p>
<p>Különösen két kifejezés fordul elő mindkét szövegben, amely
semmiesetre sem származhatik Nagy Pétertől, hanem csakis a
„szerkesztő“ tévedése lehet, aki munkájának hevében egy pillanatra
kieshetett a végrendeletet iró cár szerepéből. Egyik helyütt az
állitólagos Nagy Péter <i>schizmatikus, vagy nem egyesült
görögökről</i> beszél, másik helyütt pedig <i>ázsiai hordáknak</i>
nevezi a – saját hadseregét. E két kifejezés értékét illetőleg
vitázni sem érdemes. Az orosz cár, aki magát az igazhitü egyház
fejének tartja, ezt az egyházat <span class="pagenum"><a name=
"Page_122" id="Page_122">-122-</a></span> nem nevezheti
schizmatikusnak és nem egyesültnek és épenigy nem illetheti „horda“
titulussal a saját hadseregét. Ez a nyugati ember kifejezése és a
nyugali ember gondolkozása ismétlődik az okmány számos más
kifejezésében is, amelyek egyenkint talán nem volnának döntő
jelentőségüek, de összeségükben ismét csak arra utalnak, hogy az
állitólagos végrendelet nem egyéb, mint a leghiresebb történelmi
hamisitások egyike.</p>
<p>Lesur megrendelésre dolgozott, – az emlékiratok kivonatát
hihetőleg hevenyészve maga Napoleon mondhatta neki tollba, –
Gaillardet, Dumas iskolájának szenzációkban utazó tanitványa pedig
megfelelő feltálalásban „eredeti“ végrendeletet csinált belőle. A
Napoleon bukása körüli zavaros időkben Lesur könyve könnyen
feledésbe merülhetett s ez a feledésbe merült könyv kapóra jött
Gaillardetnak felhasználás szempontjából. A hibák kritikátlan
lemásolása magyarázható azzal, hogy Gaillardet talán maga is
gyorsan dolgozott, vagy pedig nem volt elegendő történelmi tudása
és itélőképessége, hogy a kifejezésekben rejlő lehetetlenségeket
észrevegye.</p>
<p>Hogy az emlékiratoknak Lesur által közölt kivonatos szövegét
maga Napoleon diktálta, közvetlenül nem bizonyitható, de nagy a
valószinüsége. A kérdés vizsgálói nem indokolatlanul mutattak rá,
hogy Nagy Péter végrendeletének egész gondolatmenete mennyire
megegyezik egyes fejtegetésekkel, amelyeket Napoleon saját emberei
előtt tett s ezek feljegyeztek és még inkább, mennyire frappáns a
hasonlatosság még a kifejezésekben, frázisokban is Napoleon
szent-ilonai emlékiratainak Oroszországra vonatkozó része és a
Lesur által közölt szöveg között.</p>
<p>A diktáló <i>személye</i> különben a történelem szempontjából
<span class="pagenum"><a name="Page_123" id=
"Page_123">-123-</a></span> már meglehetősen közömbös. Eredet
szempontjából elegendő annak megállapitása, hogy ez a sokszor
bombasztikus, jövendölgető irat nem származhatik a nagyon is józan,
fellengzős dolgoktól idegen és csak a pillanat realitásai iránt
érzékkel biró Nagy Pétertől, hanem Napoleon közvetlen környezetében
kell keresni a forrását.</p>
<p>Lesur, de még inkább Gaillardet könyve nyomán a végrendelet
megkezdte vándorlását az irodalomban. Szószerinti vagy némileg
módositott szövegben majd itt, majd ott bukkant föl, belevette
magát a köztudatba és mint gyakran történni szokott, a mesének
medre egyre szélesbedett és kimélyült.</p>
<p>Jellemző, hogy három évvel Gaillardet könyvének megjelenése után
a lengyel Chodzko Leonard, aki francia nyelven könyvet irt
hazájáról, amelyben Lengyelország romlásának kezdetét Nagy Pétertől
számitja, már a végrendelet <i>keletkezésének</i> a körülményeit is
ismeri. Még tovább megy egy Corréard nevü francia katonai iró, aki
<i>1854-ben</i> az orosz birodalom növekedésének térképét adta ki.
Magyarázó szövegében azt is megirja, hogy Nagy Péter a végrendelet
vázát 1710-ben készitette „<i>végleges</i>“ alakját azonban csak
1724-ben nyerte, Ostermann kancellár átdolgozásában. A legenda
vándorlásának és fejlődésének érdekes példája.</p>
<p>Vagy talán ez már nem is véletlen és nem is legenda? A könyv
megjelenésének időpontja, 1854, a krimi háboru előestéje,
meglehetősen gyanus. Ekkor a francia kormánynak megint érdekében
állott, hogy Oroszország ellen hangolja a közvéleményt. Az ekkor
hirből, hallomásból már eléggé ismert végrendeletnek megfelelő
tudományos aplombbal való közzététele és kommentálása épen ugy
megfelelhetett <span class="pagenum"><a name="Page_124" id=
"Page_124">-124-</a></span> III. Napoleon céljainak, mint annak
idején a legenda szárnyrabocsájtása nagybátyjának. A körülmények
sajátságos összevágása és analogiája mellett nincs kizárva, hogy
Corréard esetében is csak a mindkét francia császárság által nagyon
kedvelt félhivatalos sugalmazással van dolgunk.</p>
<p>A végrendelet további sorsa, bevonulása a napi sajtóba és
politikai célokra való felhasználása, különösen mióta
hitelességének nimbuszát erősen megtépázták, végül pedig
keletkezését és hiteles történetét is nyomról-nyomra kimutatták,
már alig érdekes. Érdekessége ma már csak inkább <i>tartalmi
szempontból</i> van. Annyi más dokumentum mellett fényesen igazolja
ez az apokrif irás szellemi szerzőjének, Napoleonnak a jövőbe
tekintő politikai éleslátását, akinek különösen a világháboru
szolgáltatott teljes igazságot. A nagy császár felismerte az egyik
oldalon Angliának a kontinenssel szemben követett politikai
alaptörvényét, a másik oldalon pedig megjósolta a civilizált
Európára Oroszország felől váró veszedelem elkövetkezését is.</p>
<p>A végrendelet legenda, de tartalma igaz és megvalósitására két
századon át állandóan törekedett az orosz cárok és a panszlavista
álmodozók politikája. A nagy összeomlás azután a végrendelet
meséjét és tartalmi igazságát egyaránt végérvényesen eltemette.</p>
<hr class="chap" />
<div class="chapter"></div>
<p><span class="pagenum"><a name="Page_125" id=
"Page_125">-125-</a></span></p>
<h2>NAPOLEON VÉGSŐ ÓRÁI.</h2>
<p>1921 május 5-én mult száz esztendeje, hogy a nagy
világfelforgató, aki Korzika szigetéről kiindulva, tüneményes
pályafutás után Franciaország császári trónjára emelkedett és egy
ideig Európa urának képzelhette magát, az Atlanti-oceánnak egy
sziklaszigetén befejezte eseményekben és változatosságokban
csodálatosan gazdag életét. Elment a százezrek után, akik a büszkén
szárnyaló sasok alatt Franciaország nagyságáért, vagy az ő
dicsőségéért hagyták ott az életüket Olaszország zöld mezőin,
Egyiptom homokján, az Alpesek bércei között, Oroszország
hósivatagjain és Waterloo lankás halmain. Regény volt az élete s a
fizikai értelemben vett halál csak a pont volt a regény végén.
Távol Európa földétől, az oceán végtelen vizének közepette, már
életében elvont fogalommá vált, nevét szárnyára vette a legenda és
mithikus ködbe burkolta az alakját.</p>
<p>Nincs talán a történelemnek alakja, aki Napoleonnál erősebben
foglalkoztatta volna kortársainak és az utókornak fantáziáját s
akiről többet irtak volna történelmi munkák, életrajzok,
emlékiratok formájában, sőt még szépirodalmi munkákban is, mint
róla. Könyvtárat lehetne megtölteni <span class="pagenum"><a name=
"Page_126" id="Page_126">-126-</a></span> a magyar nyelven
megjelent Napoleon-irodalommal is. Sajátságos, de némiképen érthető
módon azonban ez a magyarnyelvü Napoleon-literatura nagyon szegény
abban, ami a számüzött császárnak szent-ilonai életére vonatkozik.
Mintha Waterloonál nemcsak a történelemből lépett volna ki, hanem
az életből is. Pedig ha Waterloonál végződött a történelem, utána
kezdődött, ami legerősebben hatott az emberek képzeletére, a
napoleoni legenda és a regény.</p>
<p>Az a Napoleon, aki Waterloonál elvesztette a csatát, már nem
volt az olaszországi és egyiptomi hadjáratnak ifju és merész
tábornoka és Franciaországnak tetterős, minden akadályt legázoló
császára. Mikor a szerencse elfordult tőle, tétovázó és habozó
lett. Noha voltak, akik tanácsolták, nem merte szétkergetni a
párisi kamarákat, melyek nyiltan ellene fordultak, hanem alkudozott
velük, hogy mint egyszerü tábornok szolgálhassa tovább
Franciaországot és fiát, a római királyt, kinek javára másodszor is
lemondott a császári koronáról. A legkülönbözőbb terveken tépelődve
töltötte a napokat Malmaisonban s csak mikor Blücher poroszai
rohanva közeledtek Páris felé, indult nyugatra, hogy Rocheforton át
Amerikába vitorlázzék. A meneküléshez szükséges időt azonban már
elvesztegette; a Fouché által értesitett angolok hadihajói
cirkáltak a francia kikötők előtt. Más választása nem lévén, 1815
julius 15-én, majdnem egy hónappal a waterlooi csata után, a
<i>Bellerophon</i> angol hadihajóra vétette fel magát. Előzőleg
pathetikus hangu levelet irt az angol régenshercegnek, hogy
számüzött Themistokles gyanánt legnagyobb ellenfeléhez fordul s
angol földön, az angol törvények oltalma alatt akar
megtelepedni.</p>
<p>Az ajánlat elkésett. A <i>száz nap</i> rettegéséből felocsudott
<span class="pagenum"><a name="Page_127" id=
"Page_127">-127-</a></span> bécsi kongresszus már döntött a nagy
békebontó sorsa fölött. Valósággal középkori istenitéletet mondott
fölötte, a a béke és az emberi nem ellenségének nyilvánitotta s
hogy örökre megszabaduljon tőle, számüzte az Atlanti-oceán magányos
sziklaszigetére. Őrizetével a kongresszus Angliát bizta meg. Többé
Európa földére nem tehette a lábát. Csak az angol partokat láthatta
még Plymouth kikötőjében; ott átszállitották a
<i>Northumberland</i>-ra, amely október 15-én érkezett meg
Jamestownba, Szent Ilona szigetének egyetlen kikötőjébe.</p>
<p>Ettől kezdve nagyon szükre szorul a világ Napoleon körül. A
szövetséges hatalmak csak nehány hivének engedték meg, hogy
számkivetésbe elkisérjék. A férfiak öten voltak mindössze: Bertrand
főudvarmester, Montholon államtanácsos, Las Cases gróf, Gourgaud
tábornok szárnysegéd és O’Meara, a Bellerophon ir származásu
orvosa, aki Napoleon kivánságára helyeztette át magát Szent
Ilonára. Bertrandot és Montholont a számkivetésbe feleségeik és
gyermekeik is elkisérték. Bertrandnénak Longwoodban még egy fia
született, „az első és egyetlen francia, aki az angol miniszterek
engedélye nélkül látogatta meg Napoleont“. Velük volt azonkivül Las
Cases gróf tizenöt éves fia, akit Napoleon Gourgaud mellett
iródeákjául használt és tiz szolga. Ezek a szent-ilonai drámának a
főszereplői. A többiek, Sir Hudson Lowet kivéve, akit az angol
kormány kormányzói minőségben Napoleon őrizetével bizott meg, csak
epizódszerüen jelennek meg hosszabb vagy rövidebb időre a
szinpadon.</p>
<p>De ez a kis társaság sem maradt mindvégig együtt. Alig egy év
mulva Sir Hudson Lowe eltávolitotta Las Cases grófot és fiát, két
esztendő mulva pedig O’Mearát. Mindkettőjüket <span class=
"pagenum"><a name="Page_128" id="Page_128">-128-</a></span> azzal
gyanusitották, hogy összeköttetést akartak létrehozni Napoleon és a
külvilág között. Rövid idővel O’Meara után távozott Gourgaud is. A
fiatal tábornok, aki harmincnégy éves korában került a szigetre,
minden rajongása mellett is, mellyel Napoleon iránt viseltetett,
nem birta ki ugy az idegölő rabságot, mint a családos Bertrand,
vagy Montholon. Abnormisan viselkedett, valóságos féltékenységi
jeleneteket rögtönzött, ha azt hitte, hogy Napoleon valakit nála
jobban kitüntet kegyeivel, meghasonlott a kis társaság többi
tagjaival s végre el is hagyta a szigetet. Napoleon hajfürtjét
vitte magával Mária Lujza számára, aki akkor már Neipperg gróffal
élt együtt, cipője talpában pedig urának Sándor cárhoz cimzett
levelét. Egyik sem jutott a rendeltetési helyére.</p>
<p>Megérkezése után két hónapig Napoleon <i>The Briars</i>
majorságban lakott, Jamestown-tól fél mérföldnyire. Az ezen
napokról szóló feljegyzések azt mutatják, hogy fogságának első
idejét elég könnyen viselte el. Talán az idegek elernyedése az
utolsó félesztendő állandó tulfeszültsége után. Jó viszonyban élt a
háziakkal s a házigazda leányának, Betsy Balcombenak a naplója
szerint valami poétikus barátságféle is szövődött a világhóditó
császár és a magányos szigeten felnőtt angol leány között. A
reménytelen rabság tudatára csak akkor ébredt Napoleon, mikor a
számára kijelölt végleges lakóhelyre, Longwoodra költözött át.</p>
<p>Longwood a sziget fensikján fekszik. Azelőtt majorság volt s az
egyes épületeket hirtelenében alakitották át Napoleon és kisérői
számára. Kiválasztásánál döntő szerepet játszott az a körülmény,
hogy legnehezebben megközelithető helye a szigetnek. Köröskörül
meredélyes szakadékok, melyek között egy alig husz láb széles
sziklagerincen <span class="pagenum"><a name="Page_129" id=
"Page_129">-129-</a></span> lehet a fensikra feljutni. Ha ezt az
utat elzárják, a szökésnek ugyszólván a lehetősége is ki van zárva.
A fensik szélein állomásozó őrök, akik olyan távolságra vannak
egymástól, hogy állandóan érintkezhetnek, messze belátják az oceánt
s ha egy hajó tünik fel a láthatáron, rögtön ágyulövés jelzi a
közeledését. A fogoly még ezen a körülzárt területen sem mozoghat
szabadon. Ha hosszabb sétára indul, vagy ki akar lovagolni, csak az
őrizetére rendelt angol tisztek egyikének kiséretében teheti.
Börtönének igazi fala pedig a végtelen oceán. Minden törekvés, hogy
innét kiszabaduljon, reménytelen és hiábavaló, sőt családja tagjain
kivül a külvilággal sem érintkezhetik. Csakhamar be kellett ezt
látni Napoleonnak is. Itt kezdődik a szent-ilonai tragédia.</p>
<p>Az örökös rabság tudatát tetézte még az is, hogy az 1816
áprilisában megérkezett Sir Hudson Lowe személyében olyan egyént
biztak meg Napoleon őrizetével, akit multja, szük látóköre,
ostobaságai méltán gyülöletessé tettek nemcsak Napoleon, hanem a
Napoleon-kultuszban élőknek milliói előtt is. Ez a szerencsétlen
ember, – mást ugyanis alig lehet mondani róla, – monomaniakusa lett
a gondolatnak, hogy ő felel Napoleon személyéért és Európa
békéjéért. Feladatát azzal vélte megoldani, hogy hajszálnyi
pontossággal követte a brit kormány utasitásait és nem türt el
semmit, ami Napoleonnal fogoly mivoltát feledtethette volna. Ebből
keletkezett az az elkeseredett, gyakran kicsinyes eszközökkel
vivott harc a fogoly és őre között, melyben az utókor itélete
szerint az utóbbi maradt alul.</p>
<p>A kormány utasitása az volt, hogy Napoleont ugyanaz a tisztelet
illeti meg, amely a brit hadsereg szolgálaton kivüli viszonyban
levő tábornokainak kijár. Ezen az alapon Hudson Lowe állandóan
hadilábon állt a Napoleon kiséretében levő <span class=
"pagenum"><a name="Page_130" id="Page_130">-130-</a></span>
franciákkal, akik uruk számára a <i>felség</i> cimet követelték és
visszautasitották, mikor például meghivót küldött Bonaparte
<i>tábornoknak</i> egy ebédre, amelyet egy Indiába utazó
elfelejtett nevü angol grófnőnek a tiszteletére rendezett. Az ilyen
ebéden való részvétel ugyanis <i>kijár</i> egy szolgálaton kivüli
viszonyban levő tábornoknak. Szinte képtelenül együgyü dolgokban,
melyeknek emlitése is nevetséges, a kormányzó összeesküvést,
szökési kisérletet, vagy államügyet látott és mindent rögtön
jelentett is Londonba. Bertrand felesége egy izben Montchenunek, a
francia komisszáriusnak, ültetésre való babfajtákat ajándékozott. A
babok virága kék, fehér és piros volt. A kormányzó ebben tüntetést
fedezett fel a bécsi kongresszus által megállapitott államrend
ellen. Egy Poppleton nevü angol tisztet sürgősen elhelyeztetett a
szigetről, mert Napoleontól egy tubákos dobozt fogadott el
ajándékul. Longwoodnak állandó csapása volt a tömérdek patkány.
Erről a nagyfontosságu ügyről azt jelentette feljebbvalójának,
Bathurst gyarmatügyi államtitkárnak, hogy a <i>tábornok</i> szolgái
tudatosan hagyják elszaporodni a patkányokat, hogy gazdájuknak
alkalma legyen panaszkodni és jobb bánásmódot követelni. Mikor
Napoleon néhány héten át szórakozásból nyulakra, galambokra és
mellesleg megjegyezve, Bertrandné tyukjaira is lövöldözött,
álmatlan éjszakái voltak, hogy mi történjék, ha foglya véletlenül
egy embert talál megsebesiteni. Ebben az esetben milyen bánásmód
jár ki neki? Szabad-e ellene gondatlanságból okozott testi
sértésért, vagy emberölésért eljárást inditani? O’Meara távozása
után Napoleon nagybátyja, Fesch biboros egy Antommarchi nevü
korzikai származásu orvost küldött Szent Ilonára, aki nem tudta
megnyerni Napoleon bizalmát. Ezért mikor a császár megbetegedett és
orvosi kezelésre volt <span class="pagenum"><a name="Page_131" id=
"Page_131">-131-</a></span> szüksége, a kormányzóság orvosát,
Arnott doktort rendelték ki melléje. Hudson Lowe nem tudott
belenyugodni, hogy az orvos Napoleont császárnak nevezte. Hosszu
fejtörés után abban állapodott meg önmagával, hogy a betegség
tartamára leghelyesebb lesz a <i>páciens</i> cimnek a használata. A
tapintatlanságok és tüszurások szüntelen ismétlődésétől eltekintve
Sir Hudson Lowe személyileg is gyülöletes volt Napoleon előtt, mert
az ellene vivott angol háboruk során nem a regurális katonaság
soraiban harcolt, hanem egy korzikai felkelőkből álló csapatnak
volt a parancsnoka. Éreztette is vele, hogy nem katonának, hanem
bandavezérnek tekinti. Az első három hónap alatt mindössze hatszor
beszélt vele, azután megszakitott minden összeköttetést. Sem őt,
sem a kiküldött angol tiszteket nem fogadta. Néha napokig nem
mozdult ki a házából. A kormányzó ilyenkor kétségbeesett; attól
rettegett, hogy Napoleon esetleg már nincs is a szigeten; emberei a
kerités mögül és a fürdőszoba ablakain át leselkedtek Napoleonra és
kő esett le a szivükről, ha végre megpillantották.</p>
<p>Pedig komoly szökési kisérletről alig lehetett szó. Egy ideig
hire járt, hogy kétezer francia emigráns gyült össze a braziliai
Pernambucoban s ezek Latapie ezredessel az élükön ki akarják
szabaditani Napoleont. Gyorsjárásu gőzösről, sőt tengeralattjáróról
meséltek, amely Amerikába szállitja a szökevény császárt. Mindez
természetesen csak a fantáziának volt a szüleménye. Ilyen
vállalkozásra, ha lehetséges lett volna is, a szent-ilonai fogoly
már nem volt alkalmas. Las Cases és Gourgaud próbálkoztak Európába
való visszatérésük után, hogy egyes hatalmaknál hangulatot
teremtsenek mellette, de eredménytelenül. Csak rémlátás volt, amit
a kormányzó a szökésről elképzelt. <span class="pagenum"><a name=
"Page_132" id="Page_132">-132-</a></span></p>
<p>Sir Hudson Loweról Európa közvéleménye már régen megalkotta az
itéletét. Igaz, hogy végeredményben az angol kormány utasitásai
szerint cselekedett, de a keresztülvitel az ő müve volt. Az
egyértelmü itéletbe csak Anglia nem tudott sokáig belenyugodni.
Egész irodalom keletkezett, amely nemzetközi jogi szempontból
magyarázza a kicsinyeskedő rendszabályokat, védi a szent-ilonai
fogságot és tisztára igyekszik mosni a kormányzót. Még Longwood
klimáját is védik, azzal az indokolással, hogy az nagyon megfelelt
a Korzikában született Napoleonnak. A hibás szerintük mindig
Napoleon volt, aki parvenü gőgjével nem tudott lemondani az üres
császári cimről és a vele járó külsőségekről. Csak az utolsó
tizenöt esztendő folyamán, mióta az <i>entente cordiale</i> közel
hozta Angliát és Franciaországot, kezdik az angol történetirók is a
dolgokat tárgyilagosan megitélni. Az uj idők politikája nem kedvez
Sir Hudson Lowenak. Angliában is erkölcsileg elitélt ember lett
belőle.</p>
<p>De a kormányzó nem volt az egyedüli hivatalos személy, aki
Napoleon őrizetére volt kirendelve. A bécsi kongresszus
megállapodása értelmében Ausztria, Porosz-, Orosz-, és
Franciaország fel voltak jogositva, hogy a kormányzó mellé
<i>komisszáriusokat</i> küldjenek ki, kiknek feladatuk, hogy
„Bonaparte állandó jelenlétéről meggyőződést szerezzenek“.
Poroszország nem vette igénybe ezt a jogot, de Ausztria kiküldötte
Stürmer bárót, Oroszország Balmain grófot, Franciaország pedig
Montchenu grófot. Az utolsó alezredes volt Valence-ban, mikor
Napoleon ugyanott mint hadnagy szolgált és sohasem tudta
megbocsájtani, hogy a korzikai parvenü oly alaposan fölébe
kerekedett. Ezek a komisszáriusok voltak Szent Ilonának az
operett-alakjai. Napoleon tudomást sem vett róluk, ők maguk nem
juthattak <span class="pagenum"><a name="Page_133" id=
"Page_133">-133-</a></span> el Longwoodba s csak közvetve hallottak
a fogolyról valamit. Állandó civódásban voltak a kormányzóval s
napirenden voltak a hatásköri összeütközések. Ők egyenjoguaknak
vélték magukat, a kormányzó fölöslegeseknek tartotta őket.
Hazaküldött jelentéseik örökbecsü darabjai az arisztokratikus
diplomácia semmitmondó ostobaságainak.</p>
<p>Ezek voltak Szent Ilona szigetén a szereplők Napoleon körül. A
főszereplő állandóan ő maga maradt, aki még fogságában is
szüntelenül császárnak érezte és tudta magát. Kicsinyben ugyanaz a
szertartás maradt meg amely Párisban vette őt körül. Asztalánál
állandóan üresen állott egy szék a császárné számára. Gourgaudnak
egyik fő sérelme az volt, hogy Bertrand főudvarmester állandóan a
császár asztalánál étkezhetett, ő nem. „Alattvalói“ csak állva
jelenhettek meg előtte s csak kifejezett engedelmével foglalhattak
helyet. Egyebekben űzte a nagy politikát, ha nem is a maga, a
bonapartista gondolat javára.</p>
<p>A Szent Ilonán töltött hatodfél esztendő alatt Napoleon tollba
mondotta emlékiratait Talán ezek az emlékiratok, amelyeknek
történeti értékét méltán nagyon erősen megtépázták, a legszebb
bizonyitékai Napoleon céltudatos és mindenben csak a saját érdekét
szolgáló egyéniségének. Az elsőtől az utolsó sorig az ő
politikájának, cselekedeteinek az igazolását szolgálják. Nem az van
bennük, ami történt és amit maga hitt, hanem amiről azt akarta,
hogy mások higyjenek. Épen azért csak a legnagyobb óvatossággal és
kritikával kezelhetők.</p>
<p>Majdnem ilyenek a körülötte mozgóknak naplói és emlékiratai is,
kezdve Las Casesnak nyolc kötetes munkájától a szent-ilonai angol
leányok naiv feljegyzéseiig. Napoleon nagyon jól tudta, hogy minden
szem és fül rája tapad s <span class="pagenum"><a name="Page_134"
id="Page_134">-134-</a></span> hogy amit mond, nem szük
környezetének, hanem az utókornak mondja. Cinikus nyerseséggel nem
egyszer meg is mondta környezetének, hogy jegyezzék a szavait, mert
minden soruk, amit leirnak, valaha nehéz pénzt fog érni. Tényleg az
egy Bertrand kivételével a szent-ilonai fogság összes szereplői,
franciák, angolok, francia, osztrák és orosz komisszáriusok
egyaránt közzétették naplóikat. Ezek is egy teljesen hamis, a
történelmi valóságnak meg nem felelő Napoleont tárnak a szemünk
elé. De van nekik még egy hibájuk is. Majd mind arra törekszenek,
hogy minél érdekesebb dolgokat mondjanak el, hogy minél jobban
előtérbe tolják a saját személyüket és hogy maguknak vindikálják
Napoleonnak különösen kitüntető bizalmát. Sorra eltorzitják igy az
eseményeket és sorra ellentmondanak egymásnak.</p>
<p>Klasszikus példája ennek Antommarchi egy feljegyzése
Napoleonról, aki az elysiumi mezőkről beszél, ahol őt Kléber,
Desaix, Bessières, Duroc, Ney, Masséna és Berthier várják, hogy
beszéljen velük hadjárataikról és a letünt dicső napokról. Erről a
mondásról a többiek, akik pedig ugyancsak szorgalmasan jegyezték
Napoleonnak minden szavát, semmit sem tudnak. Montholon ellenben
megirja, hogy a kérdéses időpontban Napoleon már egyáltalán nem
fogadta Antommarchit. Az egész mondás a mesék országába tartozik.
Mégis az egész szent-ilonai tartózkodásból ez ment át legjobban a
köztudatba, számtalanszor ismételték, ujra meg ujra megirták, sőt
látomások formájában meg is festették. Hiába, a valóságnál a
költészet mindig jobban megkapja az emberek fantáziáját.</p>
<p>Legkevesebbet Napoleonnak az utolsó hónapjairól tudunk. Las
Cases, O’Meara, Gourgaud már elhagyták a szigetet; a régiek közül
már csak Montholon és Bertrand <span class="pagenum"><a name=
"Page_135" id="Page_135">-135-</a></span> voltak Napoleon mellett.
Antommarchit Napoleon ki nem állhatta, Arnott dr. csak esetenkint
látogatta meg, Bertrand pedig nem vezetett naplót. Csak nagyjából
tudjuk, hogy régi gyomorbetegsége 1820 végétől kezdve vett erőt
rajta. Jellemző, hogy panaszait nem akarták elhinni. Antommarchi
mosolygott és mosolyával nem egyszer felbőszitette a fogoly
császárt; Sir Hudson Lowe szinlelést gyanitott, amellyel Napoleon
csak kedvezéseket akar kierőszakolni; Arnott dr. pedig még április
elején is kielégitőnek tartotta a <i>páciens</i> állapotát.
Diagnozisa májbetegség volt, pedig minden valószinüség szerint a
gyomorrák, amely atyját is sirba vitte, hatalmasodott el
Napoleonon. Csak Napoleon volt tisztában az állapotával. Február 15
és április 25. között tollba mondta a végrendeletét; közben,
április 18-án intézkedett, hogy halála után a testét boncolják fel;
néhány nappal később pedig a felravatalozásáról rendelkezett.</p>
<p>Környezete csak május 3-án kezdte látni, hogy a vég közeledik.
Este Vignali abbé, akit Fesch biboros küldött Szent Ilonára,
feladta neki a halotti szentségeket. Másnap megkezdődött az agónia.
Nem beszélt, csak szaggatott szavak hagyták el az ajakát. A szél,
amely állandóan söpörte a fensikot, ezen a napon viharrá erősödött
és egész sor fiatal fát tépett ki gyökerestől Longwood körül. A
vihar következő nap, május 5-én is szakadatlanul dühöngött. Este 6
óra tájban a császár megszólalt: „<i>hadsereg</i>“ és utána
elköltözött az élők közül.</p>
<p>Végrendeletében Napoleon azt kivánta, hogy a „Szajna partján
temessék el, a francia nép körében, melyet oly nagyon szeretett“.
Kivánsága nem teljesült, Longwood közelében temették el két füzfa
tövében, a sziget egyik legmagasabb pontján. Koporsója körül
mégegyszer kitört a <span class="pagenum"><a name="Page_136" id=
"Page_136">-136-</a></span> harc kisérői és a kormányzó között.
Bertrand és Montholon a <i>Napoleon</i> nevet akarták rávésetni a
koporsóra, Sir Hudson Lowe a <i>Bonaparte tábornok</i>-hoz
ragaszkodott. A vitát ugy oldották meg, hogy jeltelen koporsóban
helyezték örök nyugalomra.</p>
<p>A nyugalom nem volt örök. Évek multával, mikor feledésbe mentek
a harcok sebei, Franciaország Napoleon tetemeit visszakövetelte
magának. Hadihajó ment érte, hogy hamvait elhozza pompájának,
ragyogásának szinhelyére, Párisba. Porai az invalidusok dómjában
pihennek. Emléke azóta a történelemé, körötte pedig fonódnak,
szövődnek a legendának aranytól csillogó szálai…</p>
<hr class="chap" />
<div class="chapter"></div>
<p><span class="pagenum"><a name="Page_137" id=
"Page_137">-137-</a></span></p>
<h2>AZ ŐRÜLT KIRÁLY NYOMAIN.</h2>
<p>A bajor Alpesek egyik legfestőibb pontján, közel a tiroli
határhoz, ahol a Lech vize kiszabadulva a hegyek szakadékaiból,
ezüstösen csillogva kanyarog észak felé, emelkedik Neuschwanstein
vára. Csodálatosan bizarr, szinte szinpadi hatásokra emlékeztető
alkotás. Az alaprajza a Wartburgé, de a kivitele teljesen modern.
Tornyok, erkélyek, merész bástyafalak, bent fantasztikus
motivumokkal diszitett folyosók, pazar, szinte barbár fényüzéssel
diszitett szobák, melyekben szobrok, képek, himzések formájában
szüntelenül Wagner operáinak motivumai térnek vissza. A szobák
sorában egy mesterséges cseppkőbarlang és egy olyan trónterem,
amely tömegek befogadására épült, de embert esztendőkön keresztül
egy őrült királyon kivül nem látott. Husz méter hosszu, tizenkét
méter széles és tizenhárom méter magas. Az Isten kegyelméből való
királyságnak legtulzóbb szimbolizálása. Boltozatán a nap, hold és
csillagok, padlóján mozaikból kirakva a föld különböző állatai.
Egyik oldalon fent a világ nagy törvényhozói, másik oldalon Mózes a
tizparancsolattal; az apsis felső részén Krisztus, a világ legfőbb
törvényhozója, alatta a hat szentté avatott <span class=
"pagenum"><a name="Page_138" id="Page_138">-138-</a></span> király.
Ezek előtt magányosan a trón emelvénye, ahol csak a királynak van
helye. Minden egyéb halandóé lent van a kupola alatt, ahol a
mozaik-állatok tarkállanak.</p>
<p>Immár csaknem negyven esztendeje, hogy Lajos király orvosával
együtt beleölte magát a starnbergi tó vizébe. Az események
emlékezete azóta elfakult és Neuschwansteinen kivül csak
Linderhofhoz, Herrenchiemseehez és néhány félbemaradt tervhez
füződik a szerencsétlen bajor királynak a neve. Dinasztikus és
egyéb okoknál fogva negyven esztendőn keresztül a históriáját nem
is nagyon feszegették, pedig emberi és lélektani szempontból II.
Lajos korunk legérdekesebb alakjai közé tartozik. Most, a nagy
összeomlás után egymásután több, orvosi és történelmi szempontból
egyaránt nagyon komoly könyv jelent meg róla, melyek a valószerüség
megvilágitásában rajzolják meg egyéniségét és bizarr
cselekedeteit.</p>
<p>A Wittelsbachok, akiknek családjából II. Lajos származott, sok
tekintetben nem tartoznak az átlagdinasztiák közé. A családnak
egy-egy tagja állandóan képviselte a müvészetek, a tudomány, de
egyuttal a különcködés iránt való hajlamosságot. Katonai tehetségek
nem termettek a Wittelsbachok családjában, de épitkező, pompát
szerető fejedelmek annál inkább. Volt bajor választó, aki a XVIII.
században a starnbergi tavon megépitette a dogék diszhajójának
pontos mását és az alpesi vizen velencei éjszakákat rendezett.
Mások reneszánsz- és barokk-palotákkal, vadászkastélyokkal szórták
tele a bajor felföldet és porcellánmanufakturákat létesitettek. Az
ujabb Wittelsbachok közül I. Lajos, az őrült bajor király
nagyatyja, hires festőkkel szépség-galériát állittatott össze:
rangra való tekintet nélkül lefestetett minden nőt, királynőtől
parasztlányig, aki szépségideáljának <span class="pagenum"><a name=
"Page_139" id="Page_139">-139-</a></span> megfelelt.
Negyvennyolcban Lola Montez miatt kellett lemondani a trónjáról. A
fia, Miksa, akinek emlékét hirdetik Münchennek csaknem összes
muzeumai és képtárai, tudósokkal, müvészekkel vette magát körül.
Nála a különcség egy olyan irányba tolódott el, amely Németország
Athénjévé avatta a bajor fővárost.</p>
<p>A müvészi hajlamosságokon kivül a legtöbb Wittelsbachnak családi
öröksége volt a melankóliára, tépelődésre, magánosságra való
hajlandóság is, amely egyeseknél egészen az emberektől való
irtózásig fokozódott. Ebben a sajátságos kedélybetegségben
szenvedett Erzsébet királyné is, aki szintén a starnbergi tó
partjáról került a bécsi Burgba és a budai királyi palotába. Az
összeházasodások, melyek a Wittelsbachok családjának egyes ágai
között gyakran ismétlődtek, természetesen fokozták ezeket a
tulajdonságokat. Mikor pedig Miksa királynak Mária porosz
hercegnővel kötött házasságánál kétoldalu terheltség esete forgott
fenn, be kellett következni a tragédiának. A házasságból két
gyermek származott: Lajos és Ottó. Mindkettő őrülten végezte
életét.</p>
<p>II. Lajos 1845 augusztus 25-én született a München melletti
nymphenburgi kastélyban. Gyermekkora nem volt, mert Miksa
királynak, aki valóságos tudománysmokk volt, az volt az elve, hogy
egy leendő királynak <i>mindent</i> tudni kell. A kis herceg fejét
teletömték mindenféle bölcs dolgokkal, csak azt az egyet
felejtették el, hogy az élettel megismertessék. Nevelésének másik
szempontja volt ugyanis, hogy a király mindenki fölött áll, barátja
senkinek sem lehet. Az élet nem ismerését sikerült benne annyira
fejleszteni, hogy mikor nagykorusitása alkalmával a bajor
országgyüléstől ajándékba megkapta az összes forgalomban levő bajor
<span class="pagenum"><a name="Page_140" id=
"Page_140">-140-</a></span> pénzek egy-egy darabját, ami kitehetett
vagy száz forintot, azt képzelte, hogy vele egy egész
ékszeresboltot össze lehet vásárolni. Leendő hü alattvalóit a
fiatal Lajos csak az udvari szinházból ismerte. Wagner akkoriban, a
hatvanas évek elején kezdett divatba jönni s operáinak ragyogó
képei ragadták meg leginkább Lajos képzeletét. A zenéhez ugyanis
nem volt tehetsége, a zenei rész nem is nagyon érdekelte s a
mondai, fantasztikus rész, a szinpompa és tarkaság volt az, ami
Wagner operáiban megkapta őt.</p>
<p>Huszonegy esztendős korában került ez a világtól való
elzárkózottságában, de valósággal isteni rendeltetésének tudatában
nevelt fiatal ember Bajorország trónjára. Szokásos hódolat,
örömrivalgás fogadta mindenfelől, ő pedig azt hitte, hogy az isteni
gondviselésen kivül cselekedeteinek csak a saját akarata szabhat
határt. A jövő sötét árnyai még nem lebegtek fölötte s amivel
uralkodását megkezdette, legfeljebb kissé furcsának tünt fel a hü
bajorok szemében, de nem nagyon akadtak fenn rajta.</p>
<p>A király legelső cselekedete ugyanis az volt, hogy Wagner
Richárdot, aki akkor volt kénytelen adósságai miatt Bécset
elhagyni, meghivta az udvarába. Ilyesmi a müncheni udvarban
szokásban volt s a bajorok legfeljebb ugy vélekedtek, hogy a
szinésznők, piktorok, szobrászok, irók és más hasonló
kasza-kapakerülők után most a muzsikusok következnek. Wagner
Richárd esete azonban nem volt egészen egyszerü. Nemcsak maga jött,
hanem a saját udvara is, akik között voltak nem egészen
kifogástalan lovagok is. Az eltartásuk sok pénzbe került;
viselkedésük pedig kihivta a kritikát, ők ellenben a királyra
támaszkodva és a király nevét is belekeverve a dologba, a sajtóban
személyeskedtek. Országgyülés, kormány, klérus egyaránt Wagner és
<span class="pagenum"><a name="Page_141" id=
"Page_141">-141-</a></span> társai ellen fordult és a király, aki
azzal büszkélkedett, hogy neki Wagner az udvari zeneköltője,
kénytelen volt eltürni az eltávolitását. Ugyanez az eset később is
ismétlődött, mikor a király Kainz szinészt tüntette ki hasonló
módon a barátságával. Ezt a királyi mindenhatóságán esett kettős
csorbát sohasem tudta kiheverni.</p>
<p>A harmadik okot, amely hozzájárult Lajos lelki egyensulyának
fölbomlásához, a nők szolgáltatták. A nőkhöz való viszonya
kétségtelenül egy beteges lelkiállapotnak volt a kifolyása.
Fiatalabb éveiben, az összes egykoru följegyzések, de a fenmaradt
képek szerint is, csodaszép férfi volt, akiért a nők rajogtak,
anélkül, hogy rajongásukat valaha is viszonozta volna. Egy ideig az
a hir járta róla, hogy elveszi III. Sándor cár egyik leányát. A
cári család lent is járt Bajorországban, de a házasságból nem lett
semmi. Néhány évvel később Lajos eljegyezte Zsófia bajor hercegnőt,
Erzsébet királyné nővérét; kitüzték az esküvő napját is, de utolsó
pillanatban a király menyasszonyát – feloldotta az eljegyzés
kötelezettsége alól. A király nőgyülölő hirébe került. Iszonya a
nőktől annyira ment, hogy a még fiatal Eugénia császárnénak sem
tudta megbocsájtani, hogy egy látogatás alkalmával őt megcsókolta.
Későbbi éveiben nőt egyáltalán nem türt maga körül. Saját anyjához
való viszonyát, de egyuttal beteg lelkivilágát legjobban jellemzi
az utasitás, melyet udvarmesterének adott, mikor anyja a porosz
győzelmek idején akarta őt meglátogatni:</p>
<p>– Őfelsége, a király nincs abban a helyzetben, hogy egy porosz
hercegnőt fogadhasson.</p>
<p>Ezer meg ezer apró ok szövődött lassankint össze, melyek Lajos
különcködéseit a lelki egyensuly teljes felbomlásáig fokozták. Alig
három-négy esztendővel trónralépése <span class="pagenum"><a name=
"Page_142" id="Page_142">-142-</a></span> után már kezdték
suttogni, hogy a királynál valami nincsen egészen rendjén. A király
mind kevesebbet mutatkozott a nyilvánosság előtt s amit
cselekedett, magán viselte legalább is a zavartságnak a jellegét. A
szinházat nagyon szerette, a közönséget ellenben ki nem állhatta.
Szigoruan elrendelte tehát, hogy abban a pillanatban, mikor belép a
páholyába, a nézőtérnek el kell sötétülni. Később már ez sem volt
elég. A müncheni udvari szinházban külön előadásokat rendeztetett,
melyeknek ő volt az egyedüli nézője. A hetvenes évek elejétől a
katasztrófáig összesen 208 ilyen előadást tartottak. Mikor 1872-ben
a bayreuthi Wagner-szinházat megnyitották, a király is elment a
megnyitásra, de vonatát éjjel a nyilt pályán állittatta meg, a
város megkerülésével észrevétlenül ment a szinházba és amint jött,
ugyanugy távozott.</p>
<p>A politikában egyre nagyobb bajokat okozott Lajos különcködő
magaviselete. Mind nehezebben lehetett rávenni, hogy teljesitse
azokat a kötelezettségeket, melyek egy monarchikus államban az
államfői mesterséggel elválaszthatatlanul vele járnak. A hetvenes
évek elejétől kezdve nem lehetett rábeszélni, hogy idegen uralkodót
fogadjon, vagy meglátogasson. Utoljára 1875-ben vett részt udvari
ebéden. Az államügyekkel nem törődött, minisztereit nem fogadta,
hanem velük csak kabinetirodai titkára utján érintkezett. A
legfontosabb állami okiratokhoz gyakran alig lehetett az aláirását
megkapni; ugy kellett a hegyek között valamelyik kastélyában, ahol
éppen rejtőzött, előkeresni. Bajorország megszokta, hogy sohase
lássa a királyát. Azt rebesgették róla – és a hir igaz is volt, –
hogy csak kénytelenségből tür maga körül emberi arcokat és mikor
rossz hangulatban van, lakájai csak fekete álarcban mutatkozhatnak
előtte. <span class="pagenum"><a name="Page_143" id=
"Page_143">-143-</a></span></p>
<p>Lajos öccsén, Ottó hercegen, már 1875-ben kitört az őrültség és
az összes jelek arra mutattak, hogy Lajos sem beszámitható. A
királyi fenségnek a gondolata volt az, amely mindjobban megzavarta.
Nem talált embert méltónak, hogy vele érintkezzék. Mikor egy izben
valamelyik előkelő udvari tisztviselő emlékezetébe bátorkodott
idézni, hogy gyermekkorában visszarántotta őt a hohenschwangaui vár
bástyájáról, Lajos nyersen felelte:</p>
<p>– Szóval, ön akkor meg merészelt engem érinteni!</p>
<p>De sajátságos módon vele jár a monarchikus gondolattal, hogy a
királyok elmebeli állapotának zavartságát nem szabad észrevenni.
Lajossal is ez történt. Mikor már tisztában voltak is a bajával,
nem tettek ellene semmit, hisz ő volt a király. Nyilvánvalóan még
továbbra is uralkodhatott volna, ha pénzügyi okok nem kényszeritik
a család többi tagjait és a minisztereket, hogy közbelépjenek.</p>
<p>Akárcsak a Bourbonoknak, Lajosnak is szenvedélye volt <i>az
épitkezés</i>. XIV. Lajos mintájára épitkezéseivel akart
halhatatlan emléket állitani magának. De mint minden egyéb
cselekedetében, bizarr volt az épitkezéseiben is. Rejtett helyeken,
sziklavölgyekben, tavak szigetein épittetett magának kastélyokat,
várakat. Trianon és Versailles volt az ideál, mely előtte lebegett,
mikor Linderhofot és Herrenchiemseet felépitette. A Wartburg
lebegett előtte, mikor Neuschwanstein várának alapjait lerakta,
melyben a wagneri Parsifal-álmokat akarta életrekelteni. Hogy
ezekhez az épitkezésekhez impulzust kapjon, 1870–71 után is, német
fejedelem létére képes volt elmenni Versaillesbe. De ha le is
másoltatta ezeknek a francia királyi kastélyoknak hideg pompáját,
vagy a középkori német lovagvárak romantikáját, mekkora különbség
volt közöttük tartalom tekintetében! Ott pezsgő, eleven udvari
<span class="pagenum"><a name="Page_144" id=
"Page_144">-144-</a></span> élet, bálok, fogadtatások, a
Wartburgban dalnokversenyek, itt egy önmagával meghasonlott lélek,
aki egymagában járja a pazar pompával berendezett termeket, vagy
meggyujtatja a neuschwansteini vár lovagtermeinek összes gyertyáit,
hogy egymaga gyönyörködjék a csillogásban, ragyogásban.</p>
<p>Csak abban egyeztek meg a bajor Lajosnak épitkezései a francia
Lajosok épitkezéseivel, hogy egyformán rengeteg sokba kerültek. Az
uj Lajos idejében azonban már megszünt az a boldog állapot, mikor
az uralkodó magánpénztára összeolvadt az államkasszával. A király
magánvagyona és civillistája nem volt elégséges a fantasztikus
épitkezési dühnek a kielégitésére. Az épitkezés szenvedélye ugyanis
valóságos dühvé fokozódott. Neuschwanstein még nem volt befejezve,
Herrenchiemsee még épülőfélben volt, mikor Lajos már egy hegy
tetejét planiroztatta, hogy ott Falkenstein néven egy gótstilü
várkastélyt épitsen. Pénzügyei igy egyre jobban összekuszálódtak.
Adósságai meghaladták a tizenhárom millió aranymárkát, uzsoraterhek
nyomták és uj kölcsönök szerzése egyre nehezebbé vált. A király
kétségbeesett eszközök után kezdett kapkodni. Először
minisztereitől, azután az országgyüléstől követelte, hogy
privátadósságait fizessék meg és adjanak pénzt terveinek
végrehajtására. Még Bismarckhoz is fordult, akit pedig utált, mert
benne látta az okozóját, hogy vazalussa lett a Hohenzollerneknek.
Mikor minden oldalról ellentállással találkozott, elhatározta, hogy
feloszlatja az országgyülést és önhatalmulag fog intézkedni.</p>
<p>Ekkor határozták el a felelős tényezők, hogy cselekedni fognak.
1886 junius elején Luitpold herceg elnöklete alatt összeültek
uralkodó család hercegei és a kormány <span class=
"pagenum"><a name="Page_145" id="Page_145">-145-</a></span> tagjai
s a kiállitott orvosi szakvélemények alapján megállapitották, hogy
Lajos az uralkodásra képtelen s helyébe régenst kell ültetni.
Nyomban ki is küldtek egy bizottságot Neuschwanstein várába, ahol a
király akkor tartózkodott, hogy őt elfogja és starnbergi tó partján
fekvő Berg kastélyba szállitsa. A tervet csendben akarták
végrehajtani s a régensség proklamálását csak a király elfogatása
után akarták nyilvánosságra hozni. A félrendszabályok azonban
majdnem megbosszulták magukat és kis hijján tragikus vége nem lett
az expedició kiküldésének.</p>
<p>A <i>Fangkommission</i> junius 9-én érkezett meg
Neuschwansteinba. Éjjel volt, a királyt nem akarták zavarni. A
müncheni urak kiséretében lévő szolgák elmondták az ut célját a
királyi lakájoknak, akik besugták az ügyet a királynak. Az őrült
király pedig lelkiállapotához egyáltalán nem illő energiával
intézkedett. Testőreivel egynek kivételével az egész bizottságot
lefogatta és lezáratta. A bizottság szerencséjére azonban a király
további parancsai olyanok voltak, hogy még a vak engedelmességhez
szokott testőrök is meghökkentek: elrendelte, hogy elfogottak
szemét szurják ki és valamennyit nyuzzák meg elevenen. Ilyesmit a
nyolcvanas években már királyi parancsra sem szoktak
megcselekedni.</p>
<p>Igy a bizottság szabadon maradt tagjának, Rumpler követségi
tanácsosnak elég ideje maradt, hogy Münchenbe táviratozzon és a
kormányt fellármázza. Münchenben erre 10-én Luitpold herceg és a
kormány valamennyi tagjának aláirásával proklamálták a régensséget,
intézkedtek az elfogottak kiszabaditása iránt; különvonaton
politikai bizottság helyett elmeorvosokat és ápolókat küldtek
Füssenen át Neuschwansteinba s a következő éjszaka nagy
elővigyázati rendszabályok között Lajost elfogták. <span class=
"pagenum"><a name="Page_146" id="Page_146">-146-</a></span></p>
<p>Az őrült királyt Gudden dr., akit őrizetével megbiztak, zárt
kocsiban szállitotta Berg kastélyba, amelyet előzetesen
szanatóriumszerüen alakitottak át. A király eleinte tiltakozott, de
azután az őrülteknél gyakori tettetéssel belenyugodni látszott
sorsába. Orvosával értelmesen beszélgetett, magaviselete nyugodt
volt, ugy hogy a megérkezése utáni napon, junius 13-án estefelé
Gudden már sétálni vitte őt a kastély parkjába. A sétáról sem a
király, sem az orvos nem tért vissza. Kilenc óra felé a
nyugtalankodó ápolók és csendőrök a keresésükre indultak és az
éjjeli órákban megtalálták mindkettőnek holttestét a tónak egy
öblében. Gudden fején sérülések nyomai voltak láthatók;
valószinüleg a király megtámadta, dulakodás közben mindketten a
vizbe zuhantak és együtt elpusztultak.</p>
<p>A királyt először a bergi kastélyban ravatalozták föl föl s ott
ejtették meg az orvosi vizsgálatot is. A vizsgálatot Rüdinger
professzor végezte; lényeges megállapitása az volt, hogy a király
hatalmas alakjához képest – 191 cm. magasság, 103 cm. mellbőség és
120 cm. haskerület, – rendkivül kicsiny és fejletlen volt az
agyveleje. Rüdinger az agyvelőn olyan elváltozásokat is vélt
megállapitani, melyek jellegzetesek az őrültekre nézve.</p>
<p>Két nap mulva Lajost azzal a királyi pompával, melyet a
katholikus egyház és a Wittelsbach család tud kifejteni, temették
el Münchenben. Koporsója mögött lépkedtek a német s az osztrák és
magyar trón várományosai. Előttük a fekete gyászkocsi, mögöttük a
még feketébb végzet. Három év sem telt bele és III. Frigyes néhány
havi uralkodás után tragikus módon pusztult el, Rudolf trónörökös
pedig hőse lett a máig is titokzatos mayerlingi tragédiának.</p>
<hr class="chap" />
<div class="chapter"></div>
<p><span class="pagenum"><a name="Page_147" id=
"Page_147">-147-</a></span></p>
<h2>REZIDENCIÁK.</h2>
<p>Az utas, aki nyaranta képletesen kezébe veszi a vándorbotot,
hogy bekalandozza Európa különböző országait, Svédországtól
Itáliáig és Ausztriától Franciaországig, csaknem lépten-nyomon
beleütközik olyan királyi palotákba, fejedelmi kastélyokba, nyári
lakokba és egyéb elnevezésü rezidenciákba, melyeket az utolsó három
évszázad uralkodói épittettek maguknak. Különösen Németország van
teleszórva velük, amely legutoljára jutott el az állami egységnek
az állapotához s ahol a mult század elejéig királyságoknak,
választó- és egyéb fejedelemségeknek, nagyhercegségeknek és más
kisebb államformáknak valóságos zürzavara uralkodott. Baedekerek és
egyéb utikönyvek csillaggal szokták megjelölni ezeket a
rezidenciákat, pontosan beszámolnak róla, hogy mikor és melyik
fejedelem milyen körülmények között emeltette őket, felsorolják a
látványosságaikat és különösen felhivják az utasnak a figyelmét,
aki belépődij mellett tekinti meg az elmult időknek a pompáját,
hogy mi az egyes rezidenciáknak a különlegessége és mi az, ami őket
a többiektől megkülönbözteti.</p>
<p>Csakugyan mind különböznek egymástól. És mégis, <span class=
"pagenum"><a name="Page_148" id="Page_148">-148-</a></span> ha az
európajáró utas néhány tucatot már látott közülök, lassanként
keletkezésük idejére, épitésük stiljére való tekintet nélkül
egyazon hangulatnak a légkörében olvadnak össze. Késői reneszánsz,
rokokó, barokk és elhelyezésük módja csak külsőségekben
különbözteti meg őket egymástól, de ugyanaz marad a szellem, mely
létrehozta és megteremtette őket s amely bennük hosszu időn át
lakozott.</p>
<p>Minden fejedelmi hatalomnak többé-kevésbbé a presztizs az alapja
s ennek a presztizsnek a szempontjából, az uralkodóknak, kezdve a
szumir városkirályoktól és egyiptomi fáraóktól egészen a legujabb
időkig, mikor már a fejedelmi hatalom hanyatló tendenciát mutat,
ugyszólván üzemi szükségletük volt az épitkezés. Hatalmát,
gazdagságát a fejedelem a primitiv ember előtt, különösen mig az
irás-olvasás tudománya nem volt oly általános, mint napjainkban,
leginkább épitkezéseivel tette érzékelhetővé. Ebből a belső
szükségletből fakadt majdnem minden uralkodónál az a törekvés, hogy
olyan épitményeket hozzon létre, aminőket kivüle más nem tud
megépittetni s ami minden bizonnyal felülmulja elődeinek hasonló
alkotásait.</p>
<p>Ezeknek a fejedelmi épitkezéseknek a keretén belül, amelyeknek
kezdetei a történelmi korok elejéig nyulnak vissza, egészen
különleges csoportot alkotnak azok az uralkodói paloták és
kastélyok, melyek körülbelül a tizenhetedik század második felétől
kezdve a tizenkilencedik század derekáig épültek. A középkor nagy
épitkezései, a várakat és talán a kereskedő városok
patricius-palotáit leszámitva, főleg egyházi célokat szolgáltak.
Állandó fővárosuk az uralkodóknak a mai értelemben alig volt s ha
városokban épitettek is maguknak lakást, az nagyrészt védelmi
szempontoknak volt alárendelve. A városokat az <span class=
"pagenum"><a name="Page_149" id="Page_149">-149-</a></span>
uralkodók nem nagyon szerették, mert ott legkevésbbé érezték
magukat biztonságban. A nagy változás az ujkor elején következett
be, amikor az abszolut fejedelmi hatalom letörte a vele versenyző
oligarchákat, megfékezte a független városok polgárságát, a folyton
tökéletesbedő lőfegyverek mellett pedig az erődszerü épitkezések
elvesztették a céljukat és rendeltetésüket. A pompa és fény
megcsillogtatása lett az uralkodói épitkezések legfőbb célja, nagy
királyoknál és duodec fejedelmeknél egyaránt.</p>
<p>Ez a processzus legelőször és legteljesebb módon
Franciaországban ment végbe és ezért a francia királyok adták a
példát Európaszerte többi uralkodótársaiknak egy ujabb, világi
célokat szolgáló épitkezési tipusnak a megteremtésére. Amit
Franciaországban a Lajos királyok megteremtettek, azt akarta
utánozni Európának minden uralkodója Németországban, Angliában és
Skandináviában egyaránt. A Louvre, a Tuillériák és Versailles
voltak az iskolai példa, melynek lokális változataival a francia
királyok utánzói egész Európát teleszórták.</p>
<p>Mindahány ilyen palota és kastély csak van, azt a benyomást
kelti a nézőben, mintha nem a lakásra volna berendezve, hanem csak
egy-egy ember szeszélyének volna a kielégitése. Tükrös, aranyozott,
ezüstözött fogadótermek, nagy karos gyertyatartókkal, csillárokkal,
selyemkárpitos falakkal, melyeken a maguk idejében hires, de ma már
nagyrészt elfelejtett nevü festőknek a képei diszelegnek. A képek
között a tájkép a legkevesebb, mintha az épittetőknek a természet
szépségei iránt alig lett volna érzékük; tömérdek ellenben közöttük
az ősök és a család akkor élt tagjainak képein kivül a mitológiai
vonatkozásu tárgy, édeskésen megfestett vadászjelenet,
ünnepélyeknek és egyéb <span class="pagenum"><a name="Page_150" id=
"Page_150">-150-</a></span> sokadalmaknak az ábrázolása, melyeknek
az épittető fejedelem állott a középpontjában. Volt e fejedelmek
között, aki fontosnak tartotta, hogy megfesttesse udvari bolondját,
vagy a környezetében tartott gnómot, volt, aki sorozatos galériát
állitott össze vadászkutyáinak a képeiből, vagy esetleg, ha több
müvészi érzéke volt, mint az állandóan a zsenialitás és őrültség
határán álló Wittelsbachok egynémelyikének, megfesttette azokat a
müvészi alkotásokat, melyek az ő uralkodói hatalmának és egyéni
szeszélyének köszönhették az eredetüket.</p>
<p>Butor mindezekben a rezidenciákban kevés van, csak a falak
mentén vannak itt-ott aranyozott lábu székek és kerevetek, mintha a
maguk idejében a termekben csak nyüzsögtek volna a vendégek, de nem
érezték volna a pihenésnek a szükségességét. Szekrényt még a kevés
számu lakószobákban sem látni; a mindennapi polgári életnek ezeket
a fontos butordarabjait rejtett fülkék és a falakba mélyitett
kommodok helyettesitik. A berendezésnek ebbe az egyformaságába
ravasz kis ötletek visznek elevenséget, melyek annak idején
bizonyára büszkeségéül szolgáltak a fejedelmi gazdának: a
láthatatlan konyhába lesüllyedő és teritve felemelkedő asztalok, a
földbe leépitett fürdőmedencék, melyeket a kastély tavának a vize
táplál, rejtett megfigyelők és hangfogók, melyek segitségével látni
és hallani lehet, hogy egyik vagy másik teremben mi történik.
Általában ez a naiv különlegességekre való törekvés igen erős.
Talán nincs kastély, melynek kertjéből hiányoznék a japán vagy
kinai pagoda, a versaillesi mintára megszerkesztett vizjáték, a
furcsa összeállitásu napóra, vagy valamelyik mesebeli szörnyetegnek
szobor alakjában való ábrázolása. Nagy Frigyes Potsdamban külön
temetőt rendezett lovának <span class="pagenum"><a name="Page_151"
id="Page_151">-151-</a></span> és kutyáinak. Egy késői Wittelsbach,
aki abba a tóba ölte magát, melynek vizére bocsájtotta egyik őse az
uj Bucentorot, egy szikla tetejére épittette Neuschwanstein várát,
a wagneri Parsifal-álmoknak ezt a kőből alkotott
megtestesülését.</p>
<p>Ha van talán még egy közös vonásuk mindezeknek a rezidenciáknak,
talán a befejezetlenségük az. A legnagyobb részük sohasem érte el
azt a teljességet, melyet számukra kiterveztek. Épittetőjük vagy
többet akart, mint amennyire képes volt, vagy háboruk akadályozták
meg, hogy befejezze alkotását, vagy megunta, amit kezdett, vagy
közben meghalt és utóda másutt még különbet akart teremteni. A
palota igy üresen, lakatlanul maradt, legfeljebb az őrök lézengtek
benne, mignem egy másik utód, aki nem érezte szükségét az elhagyott
rezidencia fenntartásának, vagy valami ujabb rendeltetést adott
neki, vagy pedig megnyitotta a hozzátartozó parkkal együtt a
nagyközönség számára. A bécsi Favoritenből, amelyet Schönbrunn
ideje előtt császári nyári palotának épitettek, igy lett a
Teréziánum név alatt ismert nemes ifjak nevelő intézete, más
rezidenciákból igy lett muzeum, vagy belépődijas látványosság, ahol
papucsot huznak a látogató lábára, hogy a berakott padlót össze ne
karcolja szöges cipőjével, a székek karfáit pedig zsinórral kötik
össze, hogy ne lehessen beléjük ülni és a foszladozó selyemszövet
teljesen szét ne szakadozzék. A kastélyok kertjeiben, a dianák,
ámorok és vizi najádok szobrai között pedig ma a nagyvárosok
kiránduló közönsége üdül, gyerekkocsikat tologatnak, papirba
csomagolt hideg felvágottat uzsonnáznak és szorgalmas mamák
harisnyákat kötögetnek.</p>
<p>Kétségtelenül sok művészet van ezekben az akár városi, akár
vidéki rezidenciákban felhalmozva. Legyen a nevük <span class=
"pagenum"><a name="Page_152" id="Page_152">-152-</a></span> akár
Versailles, akár Schönbrunn, akár Potsdam, Amalienborg,
Nymphenburg, Carszkoje Szelo, mindenkor maradandó emlékei lesznek
az európai kulturhistória egy periódusának, mely az ujkori abszolut
fejedelmi hatalom megteremtésétől a társadalmak demokratizálódásáig
terjed. A politikai cselszövényeknek, kabinet-háboruknak, halkszavu
és sima beszédü kancellároknak, szépségflastromos és költséges
metreszeknek a kora ez. Az a kor, mikor az államkassza még boldog
módon többé-kevésbbé összeolvadt a fejedelmek magánkasszájával és a
költségvetés nélküli gazdálkodás világában bele lehetett fogni
olyan épitkezésekbe, amelyekre ma már aligha lehetne találni
fedezetet. Ennek a kornak az uralkodói, ha a legtöbbjük nem
emelkedett is a nagy átlagon felül s ha nem voltak is nagyok mint
uralkodók, majd mind rendelkeztek bizonyos művészi iskolázottsággal
és rendelkezésükre állottak az emberek és eszközök, hogy épitkezési
szenvedélyüket ki tudják elégiteni.</p>
<p>A népképviseletnek és az olcsó sajtónak az idejével az ő koruk
lezárult. Ha még történtek fejedelmi épitkezések, a jellegük
megváltozott. Talán a bécsi Burg uj szárnya az utolsó az ilyenfajta
épitkezéseknek a sorában; annak is a másik része, melyet Ferenc
Ferdinánd tervezett a Ballplatz felőli oldalon, sohasem fog már
felépülni. A tizenkilencedik század a muzeumok, képtárak,
gyüjtemények alapitásának a kora; ezeknek teremtenek otthonokat a
fejedelmek. Ismét a bajor Wittelsbachok példájára lehet utalni,
akik igy teremtették meg Münchenből a világnak egyik első muzeumi
városát. Bécsnek Ferenc József volt a nagy muzeumalapitója; a néhai
császárváros közgyüjteményei majd mind neki köszönik létesitésüket.
Nekünk, magyaroknak <span class="pagenum"><a name="Page_153" id=
"Page_153">-153-</a></span> se a rezidenciák épitéséből, se a
muzeumok alapitásából nem nagyon jutott.</p>
<p>Letünt korokat bárminő oknál fogva is visszasirni céltalan és
hiábavaló. Igenis, lehet azonban róla elmélkedni, hogy ki veszi át
a jövő szempontjából egyik vagy másik megszünt tényezőnek a
szerepét? Kétségtelen, hogy még ott is, ahol a monarchia megmaradt,
a királyok és fejedelmek szerepe nagyon megváltozott. Szeszélyeik
kielégitésének a lehetősége, mint egyebütt, ugy az épitkezések
terén is, erősen redukálódott. Köztársasági elnökök és egyéb
határidőre alkalmazott, vagy határidő nélkül választott államfők
ezt a szerepet már financiális okoknál fogva sem vehetik át.
Kollégiális szervezetek, legyen a nevük parlament, városi tanács,
muzeumbarátok egyesülete, vagy részvénytársaság, cselekvéseikben
egészen másként járnak el és ez rányomja bélyegét alkotásaikra is.
Minden épitkezésük kompromisszumos tervnek az eredménye, egy
meghatározott költségvetési előirányzatnak a keretén belül. Nemcsak
a nyilvánosságnak az ellenőrzése alatt állanak, hanem tagjaikból,
akik nem belülről érzik a szépnek a kényszerüségét, vagy nem
nevelődtek bele a kényelemnek, fénynek és pompának szükségességébe,
gyakorta hiányzik is az érzék, hogy igazán szép dolgokat
létesitsenek. A tervnek elbirálásánál rokoni, sógori és egyéb
protekciós szempontok érvényesülnek, a kivitelnél pedig
megtakaritás cimén itt is, ott is lecsipnek valamit, ami kelléke
lett volna az alkotás tökéletességének. Gyakorlati példával élve,
az udvari porcellángyárak esetére utalhatunk. Porcellángyárakat
részvénytársaságok eddig is alapitottak és bizonyára ezután is
alapitanak. Sohasem jutna azonban egy kapitalistákból álló
társaságnak eszébe, hogy tisztán müvészi igények kielégitése
céljából megépitse <span class="pagenum"><a name="Page_154" id=
"Page_154">-154-</a></span> akár a meisseni, akár pedig a berlini,
kopenhágai, nymphenburgi vagy karlsruhei porcellángyárat, amely
többé-kevésbbé a rezidenciának a járuléka, csak azért, mert arra
Sévres példát szolgáltatott.</p>
<p>Amerikában, a nagy kapitalizmusnak a hazájában, amelynek sohasem
voltak Isten kegyelméből való uralkodói, ez a probléma félig-meddig
megoldódott. A multimilliomosok és milliárdosok, az ipar és
pénzvilág „kapitányai“, milliós alapitványok formájában adják
vissza egy részét annak, amit a társadalomnak és másoknak
munkájából lefölöztek. Páratlan bőkezüséggel berendezett muzeumok,
egyetemek, tudományos kutató intézetek, kórházak köszönik nekik a
létesitésüket. Vagyonilag fejedelmi sorban vannak ők s talán modern
formák között a fejedelmek alapitói dicsőségére aspirálnak. Alig
hihető azonban, hogy ez az ismét egyesek tetszésére és szeszélyére
alapitott rendszer legyen a szép dolgok létesitésének végső
állomása. Vajudó, de minden nyomorusága mellett is haladó korban
vagyunk, melynek legfőbb vonása a müveltségnek és a belőle fakadó
kulturérzéknek a terjedése. A rezidenciák letünő kora után talán a
kultura iránt egyformán érzékkel biró egyének csoportjainak
tudatosan megszervezett, kollektiv erőkifejtése lép majd az
épitészeti alkotások, tudományok és müvészetek pártolása terén az
egyes uralkodók ötletszerü alkotásainak, tetszésének és
szeszélyének a helyébe.</p>
<hr class="chap" />
<div class="chapter"></div>
<p><span class="pagenum"><a name="Page_155" id=
"Page_155">-155-</a></span></p>
<h2>BACH SÁNDOR.</h2>
<p>Harminc esztendeje elmult, hogy 1893 november 13-án egy
elfelejtett ember halt meg unterwaltersdorfi birtokán,
Alsó-Ausztriában. Az elhunytat Bach Sándor bárónak hivták. Két
évtizednél hosszabb idő óta már nem szerepelt a közéletben s mikor
halála hirét közölték az ujságok, szinte meglepődve néztek össze az
öregek, hogy még élt az egységes Ausztriának hirhedt
belügyminisztere, akiről korszakot neveztek el a magyar
történelemben is. Mi pedig, akik mostanában tapossuk az élet
utjának felét, a kezdő ujságolvasók mohó buzgóságával vetettük rá
magunkat az apánk kezéből délutáni szunyókálás közben kihullott
papirlepedőre, hogy megtudjuk, ki is volt az a Bach, akit a nagyok
politizálása közben oly sokat hallottunk emlegetni.</p>
<p>Valljuk meg, hogy ma, mikor halálának harmincadik évfordulójához
érkeztünk el, még mindig nem tudunk sokkal többet róla. Néhány
közkeletü frázis: a barrikádok minisztere, aki elárulta ifjukori
elveit… önkényuralom… germanizálás… Bach-huszárok… és tovább?
Tovább már nincs. Az abszolutizmus koráról szóló történelmi
kézikönyvek is meglepően keveset mondanak róla. Amit megirnak,
inkább <span class="pagenum"><a name="Page_156" id=
"Page_156">-156-</a></span> a Bach-korszaknak az általános
ismertetése. Meg az osztrák történelmi irodalomban is hiányzik
Bachnak egy kimeritő, jó életrajza és méltatása. Pedig természetes
volna, hogy egy emberrel, aki oly erősen beleirta a nevét negyven
millió ember történetébe, mint Bach Sándor, – lett légyen a
szereplése szimpatikus, vagy sem, – személy szerint is
foglalkozzanak. Annál is inkább, mert Bachnak a személye szinte
kinálkozik a studiumra. Belső fejlődését, pályafutását, betöltött
szerepét illetőleg a legérdekesebb jelenségek egyike. Sokáig talán
nem tudták megérteni. Mi, akik átmentünk a forradalmak és
ellenforradalmak gyakorlati iskoláján, könnyebben megértjük őt.
Viszont Bach Sándor pályafutása sokban kulcs lehet nekünk
<i>más</i> politikai nagyságok pályájának a megértéséhez.</p>
<p>A kiindulás szinte tipikus természetü. Adva van a <i>régi
rendszer</i>, megállapodott hatalmával, formáival, tekintélyeivel.
Hogy ezt a régi rendszert véletlenül Ausztriának hivják, véletlenül
Metternich a kancellárja és véletlenül a jámbor Ferdinánd a
császára, tökéletesen mellékes. A fiatalok, – közöttük sokat igérő,
de még csak igérő ügyvédek, jó tollu, de irásukban korlátozott
publicisták, merész irodalmi terveket szövögető költők, a ranglétra
alsó fokain álló közigazgatási tisztviselők, egyetemi hallgatók, –
lányos házaknál, boltozatos belvárosi régi vendéglőkben,
kávéházakban, jogi és politikai olvasókörökben, segitő
egyesületekben találkoznak és ott eszelik ki világboldogitó
terveiket, a közeli megvalósulás minden reménye nélkül. A negyvenes
évek elérhetetlennek látszó ideáljai: liberalizmus, egyenlőség a
törvény előtt, jó közigazgatás, demokrácia, szólás- és
gondolatszabadság, néhány csöpp a korai szocializmus tanitásaiból,
Proudhon szellemében, – ez az, ami mindannyiukat <span class=
"pagenum"><a name="Page_157" id="Page_157">-157-</a></span>
foglalkoztatja. Amint egy-egy közülük titkár lesz valamelyik
kancelláriánál, vagy jogtanácsosa lesz valamelyik kékvérü
mágnásnak, vagy benősül valamelyik patricius-családba,
kötelességszerüen megfeledkezik ezekről az ifjukori hóbortokról. De
jön egy véletlen lökés, mint a márciusi forradalom. A még be nem
érkezettek ugy érzik, hogy eljött az ő idejük. Az olvasókörből
politikai központ lesz, ahol alkotmányt csinálnak egy negyven
millió lakosu birodalom számára, nagy akciókat terveznek,
memorandumokat szerkesztenek és küldöttségeket választanak, hogy a
memorandumokat a Burg hatalmasainak és a császárnak átadják. Egy
merészebbhangu beszéd, egy ujságcikk, amelyet a cenzura kék
ceruzája már nem csonkitott meg, karriért teremt. Addig szük körben
ismert nevek, különösen ha a rendőrség egyébként ártalmatlan
házkutatást is foganatositott viselőjüknél, ismertekké és
divatosakká válnak. Ha van bennük némi tehetség, ügyesség és
alkalmazkodó képesség, ők a jövő emberei.</p>
<p>Ez a márciusi forradalom előtti és forradalmi Bachnak az esete.
Többedmagával együtt résztvett a petició megszövegezésében, amely
alkotmányt kért a császártól Ausztria számára és belekerült a
tizenkettes bizottságba, melynek az lett volna a feladata, hogy a
peticiót a császárnak átnyujtsa. A kivánságok nagyon mérsékeltek
voltak, némileg kiszélesitett rendi parlament, jogegyenlőség és a
hűbéri rendszer maradványainak eltörlése. Elvi szempontból a
jozefinizmusból fakadó liberalizmus, személyileg pedig az
<i>aggastyán-uralom</i> megdöntése. Mérsékelt voltukat legjobban
mutatja, hogy eleinte még Zsófia főhercegnő is rokonszenvezett
velük. Igaz, hogy a főhercegnőnek messzebbmenő tervei voltak. Az ő
keze is benne volt a rendszerváltozás <span class=
"pagenum"><a name="Page_158" id="Page_158">-158-</a></span>
előkészitésében, melynek Ferdinánd helyett Ferenc Józsefet kellett
a megifjodó Ausztria trónjára emelni. Kormányozható forradalmak
azonban nincsenek s az események eseményeket szülnek. Ausztriában
is az elért eredmények egyik oldalon még nagyobb követeléseket
szültek, másik oldalon pedig adtak ugyan engedményeket, de
szervezték az ellenforradalmat, amelynek katonai erővel kellett
rendet teremteni. Mialatt az udvar Innsbruckba menekült, Bécsben
egy uj forradalmi hullám vállain felemelkedett a liberális
Doblhoff-kabinet, amelyben Bach kapta az igazságügyi tárcát. A
minisztérium bemutatkozásánál ahhoz az elvhez kötötte magát, hogy a
nép szuverénitása a trónéval rangban egyenlő. A kabinetbe a
harmincötesztendős Bach az energia és határozottság hirét hozta
magával. Ő volt az, aki a „barrikádok olvasható irásával“ akarta
tudtul adni a reakciónak a nép akaratát. Csakhamar megmutatta, hogy
legalább is ugyanakkora energiával és határozottsággal akarja
megtartani egyszer kiverekedett pozicióját. Ahogy megérezte az
erőviszonyok változását, rohamosan tolódott el jobbfelé. A májusi
forradalom vezéralakja októberben már Bécsből menekülni volt
kénytelen és csak novemberben bukkant fel ujra Olmützben, mint
Schwarzenberg Félix herceg kormányának igazságügyminisztere, majd
1849 május havától belügyminisztere.</p>
<p>Még forradalmi idők számára is tulságosan gyors ez a változás.
Schwarzenberg herceg sógora volt annak a Windischgrätznek, aki a
prágai és bécsi forradalmak leverése után rendcsináló diktátora
lett a monarchiának. Programjuk eltért ugyan egymástól,
Windischgrätz katonai diktaturát, Schwarzenberg polgári
abszolutizmust akart, de abban egyetértettek mindketten, hogy a
forradalmi szellemnek a <span class="pagenum"><a name="Page_159"
id="Page_159">-159-</a></span> csiráját is ki kell irtani.
Egyetértettek abban is, hogy a kremsieri fikció, – ahogy
Schwarzenberg a Bécsből elmenekült országgyülést nevezte, – a
rákfenéje a bajoknak és csak addig szabad megtartani, amig a
legelső alkalom kinálkozik a szétkergetésére. Egy ilyen elveket
képviselő rendszerbe átevezni valakinek, aki félesztendővel előbb
még a szabadságjogokat, népszuverénitást és barrikádokat emlegette,
nem könnyü feladat. Bachnak az átnyergelése sem ment simán, de nem
mintha neki lettek volna aggodalmai, hanem a tulsó parton nem
fogadták valami szivesen. Nagyon is friss volt a forradalmi multja
és nem volt elég megbizható a katonai és feudális reakció számára.
Windischgrätz tiltakozott ellene és vele tartott a nyilt és
leplezetlen reakciónak egész táborkara. A legfurcsább küzdelem
kezdődött. A gőgös arisztokrata- és katonai-párt lehetetlenné
akarta tenni a polgári származásu barrikád-minisztert, Bach pedig
küzdött, hogy nélkülözhetetlenné tegye magát rájuk nézve. Támogató
gyanánt mögötte állott Schwarzenberg herceg, aki szintén a feudális
mágnások közül való volt, de helyesebben itélte meg Bachot, mint a
többiek és nagyon jól megérezte, hogy ezt az eleven eszü, de
poziciójáért állandóan küzdeni kényszerült fiskálist eszköznek
jobban használhatja, mintha valami rangjabeli, de korlátolt mágnást
venne maga mellé a kabinetjébe. Sógorával szemben szinte formális
garanciát vállalt Bachért, hogy „nézetei a hadseregről és a nemesi
előjogokról a legkorrektebbek“. Állandóan kitartott mellette, mert
szüksége volt reá. Kellett neki az az ember, akinek „mindenre van
megoldása“ és akinél jobban senki sem tudta az egyre féktelenebb
abszolutizmus ténykedéseit kenetteljes, formailag csiszolt, sőt
modern jelszavaktól csöpögő, de tartalmilag álnok mondatokba
öltöztetni. <span class="pagenum"><a name="Page_160" id=
"Page_160">-160-</a></span></p>
<p>Olmülzi miniszteri ténykedését jóformán azzal kezdte, hogy
jogilag megvédelmezte a frankfurti parlamenttel szemben Blumnak a
kivégzését. Elismerte, hogy a parlament egy tagjának mentelmi jogán
„sérelem“ esett, de vitatta a hadbiróság itéletének jogosságát,
mert az osztrák kormánnyal a frankfurti nemzetgyülés mentelmi
jogára vonatkozó határozatok hivatalosan nem közöltettek, a
tiltakozás a halálos itélet ellen pedig sajnálatos késedelemmel
érkezett meg. Szavaiból jóformán kiérzik az ügyvéd, aki válogatás
nélkül véd minden ügyet és képes bebizonyitani azt is, hogy a
csendőrség, a sajtóellenőrzés, a szinházi cenzura és az egyesületi
jog felfüggesztése tulajdonképen a politikai szabadságnak a
megvédését szolgálja a felforgatókkal szemben. Az ő ügyvédi
észjárása eszelte ki, hogy a tizennyolc esztendős Ferenc József
trónralépésénél a polgári magánjog szabályait kell alkalmazni, nem
lévén a magyar törvénytárban az uralkodóház tagjainak nagykorusága
szabályozva. A trónralépést bejelentő proklamációnak alkotmányosan
és modernül hangzó mondatai is tőle származnak. Ez a proklamáció
tartalmazza azonban egyuttal Bach következő esztendőinek politikai
programját, a centralisztikus és egységes Ausztria megteremtését,
melyet mint belügyminiszter tiz éven át konzekvens és kitartó
munkával, számtalan akadályt leküzdve igyekezett megvalósitani.</p>
<p>Ezeknek az esztendőknek a megitélése nem oly egyszerü mint azt
különösen a magyar történelemirók szokták feltüntetni, akik az
összefutó és széthuzó erők elemzése nélkül egyszerüen a reakció
gyüjtőkalapja alatt foglalnak össze mindent, ami 1849 után történt.
Tényleg a császár környezetében erős küzdelmek folytak, hogy mit
állitsanak a letiport forradalom helyébe. Schwarzenberg, Stadion és
<span class="pagenum"><a name="Page_161" id=
"Page_161">-161-</a></span> Bach, – majd az első kettőnek halála
után Bach egyedül, – a centralisztikus és bürokratikus
abszolutizmust képviselték. A jozefinizmus örökségéből vették át a
polgároknak a törvény és közigazgatás előtti egyenlőségét és az
előjogok megszüntetését. Az egységes, uj Ausztriában egyformán meg
akarták szüntetni a rendi előjogokat és a tartományok és országok
különállását. Mellettük sokáig, parallel hatalom gyanánt müködött a
szoldateszka, amely csak császárt ismert és őrmesterekkel szerette
volna végeztetni az egész közigazgatást. Ez a szoldateszka annyira
ment, hogy a pesti helyőrség tisztjei nyilt tüntetést rendeztek
Haynau mellett, mikor Bécsben megsokalták beszámithatatlan
müködését és menesztették. Külön csoportot alkottak a katonai és
polgári feudálisok, akik 1848 előtt az összes vezető poziciókat
birták s a forradalmi mozgalmak leverése után az elkorhadt rendi és
partikuláris államszerkezetet akarták visszaállitani. Ezeknek a
gőgös osztrák feudálisoknak Windischgrätz volt a tipusuk, aki
mindig megdicsérte polgári származásu tisztjeit bátorságukért, de
az arisztokratákat soha, mert azoknál a harci erény <i>magától
értetődik</i>. Felfogására jellemző, hogy féktelenül gyülölte a
magyar rebelliseket, de rokonszenvezett a magyar rendiséggel és a
forradalom leverése után az ókonzervativ arisztokratákat akarta
hatalomba iktatni. Magának Schwarzenberg hercegnek az öccse, akit
az osztrák arisztokráciában <i>Landsknecht</i> néven ismertek, mert
szivesen vett részt mindenféle kalandos hadi vállalkozásokban, a
germanizáló centralisztikus politika megkezdése alkalmával
memorandumban ajánlotta a fiatal uralkodónak, hogy támaszkodjék a
magyarokra és csehekre, mert azoknak a forradalma <i>csak</i>
nemzeti volt, mig a bécsieké polgári és demokratikus. <span class=
"pagenum"><a name="Page_162" id="Page_162">-162-</a></span></p>
<p>Azt feltétlenül el kell ismerni, hogy Bach nem közönséges
ügyességet tudott kifejteni poziciójának megvédésében. Kifelé ugy
látszott, mintha hatalma állandóan növekednék, de befelé
szüntelenül résen kellett lennie. Személye körül szinte
koncentrálódott a gyülölet. Az elnyomott nemzetiségek a
centralisztikus politika képviselőjét gyülölték benne, a
forradalmárok az árulót, a <i>régi</i> tekintélyek a parvenüt, a
feudálisok a jobbágyfelszabaditás végrehajtóját, a katonák a
polgári abszolutizmus megteremtőjét, az 1848 előtti reakciósok
pedig elveik meggyőződés nélküli kisajátitóját. Kübeck, az
államtanács elnöke, feljegyzéseiben hol <i>madár</i>, hol pedig
<i>angolna</i> névvel tiszteli meg. Meyendorff orosz követ azt
irja, hogy szalonja nyitva van minden gentleman előtt, de Bécsben
van miniszter, aki nem az ő szalonjába való. Az olmützi
császártalálkozás alkalmával nem volt nehéz rávenni Miklós cárt
hogy <i>ne</i> fogadja szövetséges társának belügyminiszterét.
Pedig Bach már mindent elkövetett, hogy forradalmi multjának az
emlékét expiálja. Még hegyes kecskeszakállát is, melyet a negyvenes
évek végén forradalmi szakállnak neveztek, leberetváltatta.
1851-ben, az osztrák alkotmány teljes felfüggesztése előtt, Bachnak
arra a kijelentésére, hogy most jutottak a helyes utra,
Khevenhüller gróf, a Windischgrätz iskolájából való arisztokrata
hadtestparancsnok, csipősen jegyezte meg:</p>
<p>– <i>Mi</i> nem is jártunk más uton soha.</p>
<p>Különösen megnehezedett Bach helyzete 1852 elején, Schwarzenberg
halála után. A császár őt akarta miniszterelnöknek, el is küldötte
neki a kinevező kéziratot, de a publikálást Grünne gróf főhadsegéd,
Kübeck és az Angliából visszatért Metternich meg tudták
akadályozni. Rávették a császárt, hogy önmagának legyen a
miniszterelnöke, mert <span class="pagenum"><a name="Page_163" id=
"Page_163">-163-</a></span> az abszolut uralkodás elvével nem fér
össze, hogy másnak a kezében összpontosuljon a hatalom. Bach
érezte, hogy szövetségesek után kell néznie. Ettől az időponttól
kezdődik a közeledése a klérushoz, részvétele a konkordátum
előkészitésében s a centralizálásnak az ultramontanizmussal való
párositása. Thun gróf közoktatásügyi miniszterrel együtt ekkor
kezdte meg hadjáratát a magyar szabadságnak utolsó menedéke, a
protestáns autonomia ellen. A centralizmus gondolatából kidobta a
jozefinizmust, hogy megszerezze Rauscher biboros és a
türelmetlenségig katolikus Zsófia főhercegnő pártfogását.
Arisztokrata ellenségei ezért mondották, mikor Bach 1852-ben
megkapta a báróságot, hogy cimerében a szavak: „<i>In cruce spes
mea</i>“, – nagyon is földi értelemben veendők.</p>
<p>Ilyenek voltak a kulisszák mögötti részletei annak a nagy
kisérletnek, amely a forradalmak romjain az egységes, nagy Ausztria
megteremtését tüzte ki céljául. Bachnak a koncepciója az volt, hogy
a jó közigazgatással és igazságszolgáltatással és a pénzügyi
szolgálat megreformálásával teremtse meg az egységes birodalomnak
az előfeltételeit. Amit ezen a téren alkotott, arról fenntartás
nélkül el kell ismerni, hogy kiváló adminisztrativ tehetségnek a
munkája. Az osztrák közigazgatás, melyet meg nem érdemelt
kicsinyléssel szoktak emlegetni, ma is az általa megácsolt keretek
között müködik. Nálunk is, a közigazgatás és igazságszolgáltatás
kettéválasztása, a telekkönyv, a jobbágyfelszabaditás, a pénzügyi
közigazgatás és a csendőrség, lényegükben a Bach-korszak
maradványai. Csak a cimek változtak, de a tartalom alig. Az
abszolutizmus idején Bach reformjai és intézményei népszerütlenek
voltak, de a kiegyezés utáni Magyarország épenugy kénytelen volt
őket átvenni, mint <span class="pagenum"><a name="Page_164" id=
"Page_164">-164-</a></span> ahogy átvette a Bach-féle közigazgatási
apparátust minden változtatás nélkül a hat éve megalakult cseh
köztársaság kormánya. Bach kisérletében megvoltak a sikernek
bizonyos előfeltételei. Ha terve sikerül, nevét II. Józsefnél
maradandóbb módon irja bele Ausztria történetébe. De nem
sikerülhetett, mert nem számolt a reális nemzeti erőviszonyokkal és
a kényszer nyomása alatt lemondott azokról a demokratikus erőkről,
melyeket esetleg felhasználhatott volna. Népállamot népek ellen
teremteni, még jó közigazgatási gépezettel sem lehet. Mint minden
abszolutisztikus rendszernek, a Bach-rendszernek is ez volt a
szervi hibája. Senki sem akarta elfogadni tőle még a jót sem, mert
mindenki csak az erőszakot és a közigazgatáson tul a közszabadságok
elkobzását és a germanizálást látta benne.</p>
<p>A legnagyobb tévedés volna azonban Bachnak a rendszerét minden
fenntartás nélkül germanizálásnak nevezni és a németséget, vagy
akár annak az osztrák ágát felelőssé tenni az ötvenes évek
<i>birodalmi</i> politikájáért. Ez a politika épen oly távol állott
<i>a német gondolattól</i>, mint a császári hadsereg, amely csak
nyelvére volt német, de teljesen denacionalizálódott a habsburgi
eszmének a kedvéért. Hogy is lehetett volna magasabb értelemben
németnek nevezni egy olyan politikát, amely kizárta a birodalmi
német klasszikusokat és valami sajátságos őrmesteri és irodatiszti
németséggel prostituálta Goethe és Schiller nyelvét. Az osztrák
németségnek a negyvenes évek liberális eszmekörében felnevelődött
intelligenciája visszavonult a Bach rendszerétől és azt kifelé
leginkább a szlávok képviselték. Az ötvenes évekből való az az
anekdóta, hogy a bécsi rendőrségnél, aki jó minősitést akar,
tartozik a cseh akcentust elsajátitani. Az össze-vissza dobált, a
viszonyokkal nem <span class="pagenum"><a name="Page_165" id=
"Page_165">-165-</a></span> ismerős közigazgatási tisztviselők a
gyakorlatban eltorzitották azt is, ami másként szépen festett volna
az uj közigazgatás koncepciójában.</p>
<p>Igy mélyült ki egyre jobban az az ür, amely a Bach-rendszer
szavai és cselekedetei között mutatkozott. Ezt az ürt pedig nem
lehetett állandóan áthidalni megfizetett ujságcikkekkel, megrendelt
bizalmi nyilatkozatokkal, eredményekről regélő jelentésekkel,
Potemkin-elvek szerint rendezett császári körutakkal és a kritika
teljes elhallgattatásával. Még az a látszólag demokratikus vonás se
használhatott ennek a rendszernek, mellyel a politikailag
veszélytelennek tartott parasztság rokonszenvét igyekezett magának
megnyerni. Két különböző oldalon, a liberális intelligencia és a
rendi különállásukban megtámadott történeti osztályok voltak a
Bach-rendszernek legerősebb ellenségei. És épen itt állott elő az a
képtelen helyzet, hogy mig Bach az ókonzervativ arisztokratákat
rendőrileg ellenőriztette, azoknak rendi előjogaik révén szabad
bejárásuk volt a feudális gondolatkörben felnevelődött fiatal
császárhoz. Bizonyos mértékig az ő szócsővük volt a döblingi
tébolydából megszólalt Széchenyi is, aki marcangoló kegyetlenséggel
tépte szét a <i>Rückblick</i> dicsekvéstől csillogó képeit.
Kritikájának foglalata az, hogy az önkény önmagában nem utálatos,
de azzá válik, ha képmutatással és tartuffiádákkal párosul.</p>
<p>Mikor azonban Széchenyi könyve megjelent, Bach már bukott ember
volt. Megbuktatta őt a solferinói vereség. Önkényuralmi rendszerek
mindent elbirnak, csak a külpolitikai és harctéri vereségeket nem.
Ilyen esetben szokták az uralkodók áldozatul odadobni
népszerütlenné vált minisztereiket. Bachnak is mennie kellett,
annál is inkább, mert a tábornokok keresve sem találtak volna
alkalmasabb mentséget, <span class="pagenum"><a name="Page_166" id=
"Page_166">-166-</a></span> minthogy Bachot okolják a katonai
igazgatás hibáiért és vele palástolják a saját tehetetlenségüket.
Senki sem sajnálta Bachot, mikor távozott, csak az uralkodó érezte
ugy, hogy tartozik valamivel annak az embernek, aki tiz esztendőn
át szolgálta a korlátlan császári hatalom ügyét. A pápai udvar
mellé nevezte ki követnek. Ez volt az utolsó állomás Bach politikai
pályafutásában. Tevékenységre Rómában nem nyilt alkalma, de
feljegyezték róla, hogy mezitláb, gyertyával kezében vett részt a
bünbánó körmenetekben. Mindenesetre különös befejezése egy
pályafutásnak, amelynek fiatalkori és forradalmi időszaka nem volt
mentes a negyvenes években divatossá vált ateisztikus
gondolatoktól. 1870-ben az olasz egység kimondása Bachot Rómából is
elüzte. Lehetetlenné vált egy olyan fővárosában, melynek két
provinciája elevenen érezte tiz esztendei kormányzásának az
emlékét. Ettől fogva minden közéleti szerepléstől visszavonultan
élt alsóausztriai birtokán. Virágzó gyümölcsfák és zümmögő méhek
között töltötte életének utolsó husz esztendejét.</p>
<p>Bach a liberalizmus és demokrácia podgyászával indult neki a
hatalomra vezető utjának, melyen nem volt szándékában, hogy
megforduljon. Mikor a reakció vámszedői az egyes állomásokon
követelték, készséggel hullajtotta el és cserélte ki mindazt, amit
kifogásoltak. Nem az elvek, hanem a cselekvés emberei közé
tartozott. A politikában vannak ilyen egyéniségek, akiket az erős
befogadó képesség jellemez és a meggyődésnek látszatával, sőt talán
tudattalanul a meggyőződésnek az érzésével tudják a legkülönbözőbb
álláspontokat képviselni. Szubjektive az ilyen egyéniségek mindig
őszintén beszélnek és cselekszenek. Ez az <i>átnyergelések</i>
lélektani magyarázata. Bachról tudunk néhány <span class=
"pagenum"><a name="Page_167" id="Page_167">-167-</a></span> nagyon
jellemző esetet, amely ezt látszik bizonyitani. Sorsdöntő
jelentőségü kérdéseknél mindig nehézség nélkül találta meg a
formulát, amely átsegitette a pálfordulások zátonyain. Ez volt az
esete, mikor szakitott a márciusi és májusi forradalmárokkal, mikor
leszámolt a parlamentarizmussal és mikor a teljes reakció mellé
szegődött. A kremsieri parlament feloszlatását minisztertársa,
Stadion, éjszaka közölte vele. Bach nyugodtan végighallgatta
izgatottságtól remegő kollegáját és másik oldalára feküdt, hogy –
aludjon. Másnap már érvelt a feleslegessé vált parlament
feloszlatása mellett. 1851-ben emlékiratban tárta az uralkodó elé
az abszolutizmus tarthatatlanságát és nehány nappal később
nyugodtan tudomásul vette a márciusi alkotmány felfüggesztését, sőt
képviselője lett a perhorreskált rendszernek. Ő, aki tiltakozott,
mikor még ügyvéd korában Felsenthal rendőrbiztos házkutatást
tartott nála, bizonyára természetesnek tartotta, mikor éveken át ő
adott hasonló megbizásokat ugyanannak a Felsenthalnak és
helyeztetett rendőri felügyelet alá a saját multjára emlékeztető
fiatal ügyvédeket. De ős időktől fogva közös vonásuk a hatalmon
levőknek, hogy mindig azt tartják legjobbnak, amit maguk
cselekszenek, magukat tévesztik össze a köz érdekével és azt
hiszik, hogy rendszerüket minden eszközzel meg <i>kell</i>
védelmezni.</p>
<p>Hozzátartozik Bach jellemzéséhez, hogy anyagi előnyök iránt nem
volt érzéke és a vagyongyüjtők közé nem tartozott. Miniszterségének
ideje Ausztriában összeesik a nagy kapitalisztikus
vagyonképződésekkel. Mellette és körülötte miniszterek, katonák,
vállalkozók vasutépitéseken, bányakoncessziókon, kereskedelmi
alapitásokon, hadseregszállitásokon milliókat kerestek, gyakran az
állam rovására is. <span class="pagenum"><a name="Page_168" id=
"Page_168">-168-</a></span> A mindenhatónak tartott miniszter
ezeket a kinálkozó lehetőségeket a maga javára sohasem használta
ki. Azok közé tartozott, akiknek a hatalom nem eszköz, hanem öncél,
melynek a közös nevezőjére vissza lehet vinni minden
cselekedetüket. Az övéhez hasonló egyéniségek cselekedeteinek
gyakran sulyos következetlensége csak látszólagos, mert
<i>önmagukhoz</i> mindig a legszigorubban következetesek.</p>
<hr class="chap" />
<div class="chapter"></div>
<p><span class="pagenum"><a name="Page_169" id=
"Page_169">-169-</a></span></p>
<h2>BONYHÁDY ISTVÁN.</h2>
<p>Az igazi neve Perczel volt. A tizenhetedik század elején
beköltözött német családból származott, amely állandóan nagy
szerepet játszott a Dunántul, különösen Tolna, Baranya és Somogy
vármegyék közéletében. Történelmi név a szabadságharcig nem került
ki a Perczelek közül, de a családnak majd mindegyik férfitagja
szolgálta egyik vagy másik vármegyét szolgabirói, főjegyzői,
alispáni minőségben. A nagykiterjedésü familiában Mária Terézia
idejétől kezdve sok volt a katona is. Bonyhády Istvánnak az apja,
Perczel Sándor is, mint inzurgens nemes verekedett a napoleoni
háboruk idején. Azután vidéki nemesek módjára visszavonult tolnai
birtokára és gazdálkodott. Járt a megyegyülésekre, résztvett a
helyi politikában, beszédeket tartott követválasztások alkalmával,
egyébként pedig büszke volt kilenc fiára, akik szintén a tekintetes
vármegye szolgálatában kerestek érvényesülést. Ismert név, nagy
rokonság, sógorság, komaság a legtöbb valamirevaló dunántuli
familiával: a legjobb ajánlólevél az életre. Bizonyára nem hoznak
szégyent a Perczelek régi nevére. Ha van egy kis szerencséjük,
alispán vagy táblai követ is lehet belőlük. <span class=
"pagenum"><a name="Page_170" id="Page_170">-170-</a></span></p>
<p>A negyvennyolcas és negyvenkilences események mind a kilenc fiut
kizökkentették arról a pályáról, amely kétszáz esztendő óta
hagyományos volt a Perczelek családjában s a karriéreknek az a
sajátságos változatossága, melyet befutottak, kicsinyben valóságos
tükörképét adja a mult század dereka körüli Magyarországnak. A két
idősebb, István és Imre – a későbbi Bonyhádyak, – a forradalom
ideje alatt megmaradt szigoru legitimistának, állást vállalt az
osztrák megszállás idejének közigazgatásában és megyefőnök lett az
abszolut rendszer idején. Sándor, aki eredetileg katona volt, de
1834-ben egy nagy feltünést keltett párbaj miatt otthagyta a
hadsereget, mint nemzetőr-őrnagy harcolt délen a szerbek és
egyideig a császáriak ellen Kassa körül. Windischgrätz januári
proklamációja után önként jelentkezett és az igazoló-bizottság
előtt tisztázta magát. Móric egyik legradikálisabb politikusa és
tábornoka lett a forradalomnak. Öccsével, Miklóssal együtt, aki
honvédezredes volt, Világos után külföldre menekült; mindkettőjük
nevét 1851 szeptember 23-án bitófára szegezték. Béla főszolgabiró
és alispán volt 1849-ben s az alkotmányos éra alatt az igazságügyi
tárcát töltötte be. Pál kapitány volt a honvéd-hadseregben; az
abszolut éra alatt közlegénynek sorozták be. Lászlót a
forradalomban való részvételéért négyévi várfogságra itélték;
betegség cimén elbocsátották és huszonkilenc éves korában meghalt.
A legfiatalabb, Ferenc, a Buda ostrománál kapott sebébe halt
bele.</p>
<p>A kilenc Perczel-fiu példája annak is, hogy szélsőséges idők
teremtik a szélsőséges embereket. Mikor valaki leszögezi magát egy
álláspont mellé, ritkán tudja előre állásfoglalásának végső
következéseit. Talán csak az első lépést teszi meg saját
akaratából: a továbbiaknál már a viszonyok <span class=
"pagenum"><a name="Page_171" id="Page_171">-171-</a></span> és
események sodró hatása nyilatkozik meg. Egy bizonyos ponton tul
pedig már nincsen visszatérés. Ilyenkor az, akit az események
elsodortak, a saját igazolására legtulzóbb módon igyekszik
szolgálni azt az irányt, mely őt magával ragadta. Ez a forradalmi
és ellenforradalmi emberek pszihéjének a magyarázata.</p>
<p>Talán igy kell és lehet megérteni Bonyhády Istvánt is. A
pályafutását egész fiatalon, 1823-ban, mint Tolna vármegye
tiszteletbeli aljegyzője kezdte meg. Hét év mulva valóságos
aljegyző, 1836-tól 1845-ig pedig főszolgabiró volt a Perczelek
másik vármegyéjében, Baranyában. Ahogy a későbbi esztendei szerint
meg lehet itélni, keménykezü, keménynyaku megyei kiskirály
lehetett, aki nem kereste a népszerüséget és rokonszenvet nem
tudott ébreszteni maga iránt. Az 1845-ös tisztujitásnál nem
választották meg. Bizonyára a harag müködött benne, mikor 1849-ben
a császáriaktól elfogadta a dárdai főszolgabiróságot. A magyar
szabadságharcok története százával mutat föl olyan példákat, hogy
két testvér közül az egyik a kurucok, a másik pedig a labancok
oldalán harcolt. Sok birtokos magyar nemes család menekedett meg
igy az elpusztulástól. A <i>gutgesinnt</i> testvér érdemei a bécsi
hatalmasok előtt expiálták a <i>rebellis</i> büneit. Sokszor már a
következő generációban bekövetkezett a szerepcsere: labanc lett a
kuruc gyermekéből és függetlenségi politikus a császári
tisztviselőnek a fiából. Ez a történet ismétlődött meg a Perczelek
családjában is. Önmagában ez még nem lett volna különös és
emlitésreméltó esemény. De mert a Perczelek nyakasabbak és
keményebbek voltak másoknál, erősebb volt bennük <i>a csak azért
is</i> virtuskodó magyarsága, akár jobbra tolódtak el, akár balra,
elébe rohantak a többieknek. Az egyiknek nem <span class=
"pagenum"><a name="Page_172" id="Page_172">-172-</a></span> volt
elég függetlenségi és radikális Kossuth, a másiknak elég aulikus és
konzervativ Albrecht főherceg.</p>
<p>Mindjárt az önkényuralom első esztendejében, mikor a két
Perczelt <i>in contumaciam</i> halálra itélték, a többiek pedig
bujdostak, vagy hadbiróság elé kerültek, csaknem egyszerre három
Perczelt neveztek ki megyefőnöknek: Istvánt Szeged székhellyel
Csongrádba, Imrét Szolnokra, rokonukat, Gyulát, pedig Békésbe, majd
Vasvármegyébe. A három rokon meghálálta a kinevezést. Alázatos
instanciával fordultak a császárhoz és kérték, hogy letehessék <i>a
lázadók által beszennyezett</i> Perczel nevet és nemesi előnevüket
használhassák vezetéknévnek. Igy lettek belőlük Bonyhádyak.</p>
<p>István 1850 április derekán vonult be uj székhelyére, Szegedre,
ahova a renegát hirével érkezett meg és céltáblája lett minden
elfojtott gyülölségnek, haragnak, mely az emberek lelkében
fölhalmozódott. Nem mintha a Tiszaparti városban ő lett volna az
egyetlen, aki az önkényuralommal megalkudott. Kremminger
prépost-plébános, aki ellen a forradalom ideje alatt Batthyány
Kázmér kormánybiztosi minőségében inditott vizsgálatott s akit a
város kegyuri minőségében <i>közönségesen ismert szelleménél
fogva</i> fosztott meg hivatalától, az ostromállapot idején került
vissza plébániájába. Szücs Antal kisteleki plébános, aki a
szószékről is prédikált a <i>lázadás</i> ellen, szintén jutalmul
kapta a rókusi paróchiát. A magisztrátus is kikerült minden
rendszerváltozáshoz alkalmazkodó, vagy kenyérre szorult emberekből.
Akadtak még „alkotmányos“ tisztviselők is, akik állást vállaltak.
De a Perczelből lett Bonyhádynak más volt az esete. Az ország másik
részéből idegenül került Szegedre és idegen maradt nyolcesztendei
megyefőnökségének <span class="pagenum"><a name="Page_173" id=
"Page_173">-173-</a></span> végeztéig. A többiek csak szolgálták az
abszolut rendszert, de ő politikai megbizottja volt az
abszolutizmusnak, mely a rémuralom köntösében mutatkozott be.
Esetét a tüntetésszámba menő névváltoztatás is megkülönböztette az
egyszerü állásvállalástól. A többiek megfordulhattak, mikor
kiábrándultak <i>az uj rendszerből</i>, számára nem volt
megfordulás. A lokálpatriotizmus, amely sokat elnéz azoknak, akik
mindennaposak a kvaterkázó poharak, vagy a tarokkasztal mellett, a
jött-mentet látta benne, akinek nem szabad és nem lehet
megbocsájtani. Az alsóvárosi magyarok, akiknek mindenkor nagy
sulyuk volt Szegeden, benne látták minden rossznak a
megtestesülését. Ő számoztatta meg a házakat, ő rendelte el a
népszámlálást, vele együtt jött Szegedre a stempli meg az akciz,
szünt meg a szabad dohánytermesztés és pecsételték le a kisüstöket.
Már pedig a kisüst emberemlékezet óta a politikai állásfoglalásnak
fontos tényezője Magyarországon.</p>
<p>Másutt, ahol szerencsésebb volt a megyefőnökök megválasztása, a
társadalmi kapcsolatok enyhitették a politikai ellentéteket.
Bonyhády családos ember volt, de a családját Szegedre nem hozta
magával. A társadalmi érintkezést nem kereste és jóformán kizárólag
a hivatalos érintkezésre szoritkozott. De még közvetlen
alantasaival, hivatalnoktársaival sem tudott összemelegedni. A
modora kemény, érdes és bántó volt. Ha nem volt feltétlenül
szükséges, nem tárgyalt velük, hanem piros vagy kék ceruzával irott
cédulákat küldözgetett nekik. A városi levéltár ma is őriz néhány
ilyen „<i>Amice</i>, polgármester!“ megszólitásu diplomáciai
jegyzéket. A szövegük se valami kiméletes. „Szombaton minden készen
legyen, különben jaj a mérnöknek!“ <span class="pagenum"><a name=
"Page_174" id="Page_174">-174-</a></span> Egyes üzenetei egyenes
inzultusokat tartalmaznak. Sohase jutott volna eszébe, hogy ezeket
a dorgáló, sértegető tartalmu leveleket boritékban juttassa el a
cimzettekhez. Nem csoda, ha igy még hivatalnoktársaival is feszült
volt a viszony s azok is csak immel-ámmal, a passziv
rezisztenciával határos módon hajtották végre rendelkezéseit. E
rendelkezések nagyrésze pedig a <i>forradalmi emlékek</i> tökéletes
kiirtására vonatkozott. Bonyhády meg akart semmisiteni mindent, ami
az elmult napokra emlékeztetett. A levéltárnak 1848–49-re vonatkozó
ügyiratait elégette, a jegyzőkönyvek lapjait pedig feketére
bemázoltatta. Ezeket a lapokat vegyi uton, 1872-ben tették ismét
olvashatókká. Elkoboztatta a karpereceket, melyeken az aradi
tizenhárom nevének kezdőbetüi voltak láthatók. Eltiltotta <i>a
fekete, széles és hátul lefüggő szalagokkal disztelenitett,
gömbölyü, betyáros kalapok</i> viselését. Fegyelmit inditott a
Kossuth-szakállt viselő tisztviselők ellen. Szétfejttette a
nemzetiszinü zászlókat és összetörette a „48“ jelzésü pipákat. A
kaszinókat, társasköröket bezáratta, a templomi prédikációkat
rendőri ellenőrzés alá helyezte; keresztelőket, disznótorokat is
csak a hatóság képviselőjének jelenlétében volt szabad tartani.</p>
<p>Lassankint igy valóságos hadiállapot fejlődött ki Bonyhády és a
város közönsége között. Nyiltan szembeszállni a nagyhatalmu
megyefőnökkel, akinek egy szava elég volt ahhoz, hogy bárki is
rendőri felügyelet alá kerüljön, nem lehetett, de a fennmaradt
anekdotaszerü apróságok, az egykoru akták, a pest-budai főispánhoz
intézett politikai helyzetjelentések eléggé tanuskodnak arról a
viszonyról, mely a megyefőnök és a székhelyéül szolgáló város
polgársága között uralkodott. Bonyhády egy alkalmat se mulasztott
<span class="pagenum"><a name="Page_175" id=
"Page_175">-175-</a></span> el, hogy az előtte megjelenőknek metsző
módon szemükre ne vesse előbbi politikai magatartásukat. Kossuth
tiszteletére 1849 julius 12-én Szegeden rendezték az utolsó
fáklyásmenetet. Ennek résztvevőit sokáig szemmeltartotta a
rendőrség. Bonyhády még két esztendő multával is ezért utasitott el
egy uriasszonyt, aki valami kéréssel járult eléje:</p>
<p>– Asszonyom, a kezén még most is érzem a szurokfáklya
szagát.</p>
<p>Különösen hadilábon állott Bonyhády a piaristákkal, akik 48 óta
mind jegyes emberek voltak. Személyesen járogatott el a belvárosi
templom mellett levő régi piarista gimnáziumba, hogy a diákok
lojális szellemben való oktatását ellenőrizze. Ha az apró emberek
nem a szája ize szerint a feleltek, a tanárokkal éreztette
haragját. Egyizben valami ügyes-bajos ügyben Cseh Ferenc rendtag
vezette a piaristák küldöttségét elébe. A megyefőnök disputálni
kezdett Cseh Ferenccel s végre dölyfös gunnyal vágta oda neki:</p>
<p>– Tisztelendőségednél nincs okosabb ember a szegedi piaristák
között?</p>
<p>Nem hiába volt Cseh Ferenc a filozófia professzora, végtelen
nyugalommal felelte:</p>
<p>– Oh, dehogy nincs. A többi mind okosabb, mint én, de azt
gondolták, hogy ide én is jó leszek.</p>
<p>Negyvennyolc óra alatt Cseh Ferencnek természetesen el kellett
hagynia Szegedet.</p>
<p>Ilyen esetek másokkal is fordultak elő s annyi rendőre nincs
semmiféle önkényuralomnak, hogy meg tudná akadályozni sötét
éjszakákon a Kárász-ház ablakainak beverését, ahol a megyefőnök
lakott. Tudvalevő dolog az is, hogy rendőrállamokban az emberek, ha
már egyebet nem tehetnek, <span class="pagenum"><a name="Page_176"
id="Page_176">-176-</a></span> „tiszteletlen“ élceket faragnak a
hatalom rovására. A cenzura hivatásánál fogva korlátolt s csak
akkor vesz észre valamit, mikor a viccet már a verebek is
csiripelik. Ilyenforma dolgok történtek a Bonyhády idejében is. A
polgármesterhez intézett egyik átiratában szóváteszi, hogy „többen
mulatság ürügye alatt a tanyákra kirándulnak s a kormány
célzataival ellenkező elménckedésekkel önmagukat ámitják,
forradalmi dalok és poharazások közt vétkes merényletekre
vetemednek“. A „kormányellenes elménckedések“ különben a kaszinó
bezárásának okai között is szerepelnek. Az ötvenes évek elején a
kürtőkalap volt a kormányhatóság szimboluma. Egyik doktornak, aki
„a magas kormánynak ismeretes hive“, a kürtőkalapját fejébe verték
és bezuzták. Nyomozás indult meg, de eredménytelenül. Az eset az
ügyiratokban „cs. kir. tisztviselők nevetség tárgyává tétele és
azok tettleges megbecstelenitése“ cimen van megörökitve.
Bonyhádynak 1851 március 12-iki politikai jelentése a következőket
mondja:</p>
<p>„A nép hangulata a mult havitól nem különbözik; a nép csendes,
engedelmes, semmi politikai kihágás nem történt. A Kossuth
visszatérte felüli hirek kevés hitelre találnak.</p>
<p>A körülmények szülte nagyobb terhek miatti panaszok az adott
felvilágositásra elenyésznek, az aggodalmak azonban a fogyasztási
adó behozatala ellen csoportosulnak.</p>
<p>Az intelligentia nagy része hallgat, más része politizál s
reményli a reformok hajótörését, a harmadik rész, a forradalmi
compromittáltak, a jelen állapottal kibékülni nem tudnak, de
mindenki örül a közbéke helyreálltán s a fejlődést várja.“</p>
<p>Szóról-szóra ugyanaz a helyzetjelentés, amely ráillenék
<span class="pagenum"><a name="Page_177" id=
"Page_177">-177-</a></span> bármely más rendőrállamra. A lelkek
elégedetlenségét minden rendőrállam a gyomor kielégitésével és
anyagi jólét igérgetésével akarja leszerelni. Ezen a téren a
Bonyhády-éra alatt kétségtelenül történt is haladás. Ekkor
kezdődött meg Szegednek mai értelemben vett várossá fejlődése.
Kiépült a pest–temesvári vasut, állandó hid épült a Tiszán, utcákat
köveztek, megcsinálták a közvilágitást s különösen a Bach-korszak
kinevezett tisztviselői financiális szempontból rendet vittek a
<i>more patrio</i> városi gazdálkodásba. De a publikumnak nem ez
kellett. Még a jót se szivesen fogadta a gyülölt kezekből.</p>
<p>Amennyire meg lehet itélni, Bonyhády későbbi éveiben belefáradt
a meddő küzdelembe. Elszigeteltsége embergyülöletté fokozódott.
Helytartósági tanácsos lett, kapott kitüntetéseket, az 1857. évi
császárlátogatás alkalmával közvetlenül sütkérezett a hatalom
fényében, de mindez nem segithetett rajta. Szinte patologikussá
vált nála, hogy mindenütt és mindenkiben forradalmárt keresett.
Összeférhetetlensége nőttön-nőtt s beosztott tisztviselői
egyre-másra kérték áthelyezésüket. Végre Albrecht főherceg őt
helyezte át megyefőnöknek Kecskemétre. A <i>kis alkotmány</i>
idejében, mikor uj emberekkel kellett próbálkozni, elejtették.
Többé a közéletben nem szerepelt. Tolnai birtokán gazdálkodott és
rengeteg sokat olvasott. Mert nagy olvasottságu ur volt ez a
magyarból lett császári tisztviselő. Olvasott mindent, de ahogy a
könyvtárának hozzám került darabjaiból látom, különösen az
érdekelte, ami a forradalomra és a forradalomnak káros mivoltára
vonatkozott. Könyveiben az ilyen passzusokat tintával, vörös és
zöld plajbásszal gondosan aláhuzogatta és a fontosabb helyeket
hatalmas NB jelzéssel látta el. Talán pszichologiai önigazolás-féle
<span class="pagenum"><a name="Page_178" id=
"Page_178">-178-</a></span> volt ez a négy fal között. A könyvei
között van egy kéziratos kötet is, Eszék városának 1849 február
14-én történt kapitulációjáról. Folytatás gyanánt sajátkezüleg
leirta a debreceni <i>Rumpf-parlament</i> február 26-iki
tárgyalásait, melyek az eszéki árulásra vonatkoznak. Az irása erős,
karakterisztikus, a betüi szinte haragosan kemények, akárcsak az
egyénisége.</p>
<p>De a könyveknek, melyek halála után Pécsett kerültek
kótyavetyére, van még egy érdekességük. 1860-tól kezdve nagy, kerek
betükkel rajzolja mindegyik könyvének első lapjára: „Öregebb
Bonyhády Perczel István tulajdona.“ Ő, aki a szabadságharc után
megtagadta a familiáját, bukása után megint használni kezdte a
rebellis nevet. Tüntetni akart-e vele azok ellen, akik hálátlanok
voltak szolgálataiért, vagy egyszerüen visszatért a régi névhez,
mikor látta, hogy másoknál már nem akadálya a közpályán való
szereplésnek, nem tudom megmondani. Még a legnyiltabb embereket is
csak <i>kivülről</i> tudjuk megitélni és csak következtetni tudunk
cselekedeteik igaz okaira, lélektani rugóira. Ami pedig az övéhez
hasonló komplikált és kifelé zárkózott lelkekben végbemegy, más
emberek előtt örökre zárva marad.</p>
<hr class="chap" />
<div class="chapter"></div>
<p><span class="pagenum"><a name="Page_179" id=
"Page_179">-179-</a></span></p>
<h2>AZ ESZÉKI ÁRULÁS 1849-BEN.</h2>
<p>Bonyhády Perczel Istvánnak, Szeged város és Csongrád vármegye
néhai adminisztrátorának hagyatékából került hozzám egy német
nyelvü kéziratos könyv, „<i>Übergabe der Festung Essegg an die
kais. kön. Truppen am 13. und 14. Februar 1849.</i>“ A szerzője
nincs megnevezve, de a szövegből kétségtelen módon meg lehet
állapitani, hogy csak az a <i>Glavásch</i> János őrnagy lehetett,
akinek oroszlánrésze volt az eszéki árulásban. A könyv ugyanis
főleg azt domboritja ki, hogy a császári hadsereg mennyit köszönhet
az ő <i>becsületes és önfeláldozó</i> császárhüségének. Ennek
bizonyitásánál több izben négyszemközt lefolyt beszélgetésekre is
hivatkozik, melyeknek mindig ő az egyik szereplője, ugy hogy más a
könyvet nem irhatta. Ezzel az irattal akarta a szerző elérni, hogy
az ifju császár még 1842-ben büntetésből elvett tiszti rangját
visszaadja.</p>
<p>A kézirat alkalmasint akkor kerülhetett Bonyhády Perczel István
birtokába, mikor a magyar kormánynak Debrecenbe való menekülése
után, mint a császáriak által kinevezett főszolgabiró müködött az
Eszékkel szomszédos siklósi járásban. Érdeklődésből, talán mert egy
Perczel is <span class="pagenum"><a name="Page_180" id=
"Page_180">-180-</a></span> szerepelt a vár átadásánál,
lemásoltatta s a végén sajátkezüleg hozzáirta a debreceni
országgyülésnek a vár átadására vonatkozó tárgyalásait. Egyéni
megnyilatkozás egyetlenegy helyütt van benne. Mikor a debreceni
parlament kimondja, hogy az eszéki vár feladásánál jelen volt
tisztek mindaddig becsteleneknek és hazaárulóknak tekintetnek, mig
a haditörvényszék előtt vétlenségüket be nem bizonyitják,
hozzáfüzi: „<i>A fentebbi határozatot inditványozó Madarász László,
Kossuth Lajos rendőrfőnöke ’s a honvédelmi bizottmány tagja volt,
’s ő az, ki ama boldogtalan Zicsy Ödön grófnak Görgey forradalmi
vezér által elkobzott ’s zár alá vett ingóságait, nagyértékü
drágaságait kezelte ’s az ékszerek nagy részét ellopta ’s most mint
cégéres tolvaj, gazember Amerikába menekült.</i>“</p>
<p>A német kéziratnak a szereplői nagyrészt ismeretlen, már
teljesen elfelejtett nevü emberek, akikről semmiféle különös dolgot
nem jegyzett fel a történelem. Maga Eszék várának az átadása is
csak epizód a szabadságharc történetében Az érdekessége a
forradalmi miliőnek megrajzolásában és az apró emberi momentumoknak
a feljegyzésében rejlik, amelyek sokat érthetővé tesznek, különösen
oly emberek előtt, akik végigélték az 1918. évi összeomlás utáni
zavaros időket.</p>
<p>A forradalom kitörésekor Eszék várának <i>Jovich</i> báró
vezérőrnagy volt a parancsnoka. A várban állomásozott egy vegyes
gyalogdandár <i>Schwarzenau</i> tábornok parancsnoksága alatt. A
helyőrséghez még tüzérségi és müszaki csapatok tartoztak,
közvetlenül a várparancsnoknak alárendelve. Élelmiszerekkel,
lőszerrel a vár hónapokig el volt látva, a kasszában még pénz is
volt a tisztek fizetésére és legénység zsoldjára; <i>anyagi</i>
szempontból igy nehézségektől nem kellett tartani. <span class=
"pagenum"><a name="Page_181" id="Page_181">-181-</a></span></p>
<p>A vezető állásban levő tisztek szempontjából a legnagyobb
veszedelem volt, hogy a bécsi hadügyminisztérium teljes
bizonytalanságban hagyta őket. A délvidék fellángolt. A Bácskában
és Bánságban folyt a harc a magyarok és szerbek között, mindkét
oldalról olyan tisztek vezetése alatt, akik ugyanannak az
uralkodónak esküdtek föl. Szeptemberben <i>Jelacsics</i> megindult
Pest ellen, de az eszéki helyőrség még mindig nem kapott
instrukciókat. Ugy látszik, Bécs nem tudta de <i>Jovich</i> báró
még kevésbbé tudhatta, hogy az események hol fognak végződni.
Zavarában azt a megoldást választotta, hogy a beállott
hadiállapotban <i>Eszék várát semlegesnek jelentette ki</i>. A
várba nem eresztette be <i>Sassy</i> őrnagy parancsnoksága alatt
álló 9-ik honvéd zászlóaljat, sem a <i>Csorich</i> őrnagy által
vezetett szerb határőröket. Beállott az a furcsa helyzet, hogy egy
uralkodónak felesküdött csapatok fegyverrel állottak egymással
szemben és ugyanakkor ugyanannak az uralkodónak egy helyőrsége a
kitört harcban érdektelennek jelentette ki magát.</p>
<p>Ez a kómikus állapot természetesen nem tarthatott sokáig.
Jelacsics hires <i>Flankenbewegungja</i> után, október 8-án
megérkezett a honvédelmi bizottmány parancsa, hogy a várban tüzzék
ki a magyar zászlót és a tisztek irásos nyilatkozatban kötelezzék
magukat a magyar kormány iránti engedelmességre. Máskülönben
hazaárulóknak minősitik őket.</p>
<p>E „<i>borzalmas parancs</i>“ vétele után, – mint a kézirat
mondja, – Jovich báró a főőrségre felvonatta a magyar zászlót, de
biztonságból a vártemplom tornyára a sárga-fekete lobogót, a
városház balkonjára pedig a horvát lobogót is kitüzette. Utána
nyomban beteget jelentett, a másik tábornok, <i>Schwarzenau</i>
pedig se szó, se beszéd, egyszerüen <span class="pagenum"><a name=
"Page_182" id="Page_182">-182-</a></span> otthagyta a gondjaira
bizott csapatokat és Horvátországon át Ausztriának vette az
utját.</p>
<p>Október 22-én <i>Batthyány</i> Kázmér gróf, mint a magyar
kormány által kinevezett kormánybiztos jelent meg a várban. Magával
hozta a 41-ik honvéd zászlóaljat öt ágyuval. A vár helyőrsége 4500
ember volt 630 ágyuval, kétségtelenül elegendő ahhoz, hogy
Batthyányt maroknyi csapatával együtt összeroppantsa. De nem ez
történt. Az események teljesen a forradalmi idők logikája szerint
játszódtak le.</p>
<p>„Batthyány gróf a várba való bevonulása alkalmával mindenekelőtt
a rendes csapatok részéről akarta biztositani magát, tehát
felszólitotta a tiszteket, hogy amennyiben állásukban meg akarnak
maradni, reverzálist állitsanak ki, melyben kötelezik magukat, hogy
hüséggel szolgálják a magyar kormányt. A tisztek, miután
megfontolták, hogy <i>igazi kötelességüket</i> ugy teljesitik
legjobban, ha legénységüknél maradnak s miután belátták, hogy a
reverzális adása nélkül nem maradhatnak csapataiknál, hanem azokhoz
vagy honvédtiszteket osztanak be, vagy a honvédség között osztatnak
fel, elhatározták, hogy eleget tesznek a felszólitásnak s
kiállitották a kivánt reverzálist.“ Egymás számára azonban a
tisztek egy része nyilatkozatokat állitott ki, hogy ez a reverzális
a legfelső hadur iránti kötelességük teljesitését nem érinti. Igy
minden eshetőségre biztositották magukat.</p>
<p>Másnap jelent meg a várban az uj katonai parancsnok, <i>Éder</i>
tábornok. Éder elég különös körülmények után lett egy magyar kézben
levő várnak <i>forradalmi</i> parancsnoka. A bácskai harcok idején,
<i>Kiss, Vetter</i> és <i>Fackh</i> tábornokok azzal vádolták meg,
hogy kétszinü játékot üz és összejátszik az ellenséggel. Rövid uton
vizsgálatot rendeltek <span class="pagenum"><a name="Page_183" id=
"Page_183">-183-</a></span> el ellene s a vizsgálatba bevonták
<i>Hatzel</i> és <i>Bernáth</i> kormánybiztosokat és a
nagybecskereki polgármestert is. A vizsgálatot Óbecsén kellett
volna lefolytatni, de mire rákerült volna a sor, a szerbek és
császáriak megtámadták a Ferenc-csatorna torkolatát. Éder felkerült
Pestre, onnét pedig a honvédelmi bizottmány kinevezésével Eszékre.
A honvédelmi bizottmány szükében volt a tábornokoknak s talán ugy
okoskodott, hogy a kormánybiztos és a mellé rendelt <i>Földváry</i>
Lajos ezredes ellenőrzése mellett Éderben megbizhatik.</p>
<p>Bizonyos, hogy a tábornok a többi tisztekkel együtt külsőleg a
magyar ügy hivének mutatta magát, befelé azonban folytatta kétszinü
játékát. Mikor a helyőrséget feleskették a magyar zászlóra,
kimódolta, hogy a vártüzérek, akikre <i>szükség lehet</i>, az
eskütételnél ne jelenjenek meg. Mikor a <i>Trebersburg</i> báró
vezérőrnagy parancsnoksága alatt álló császáriak délről kezdték a
várat körülzárni, megakadályozta a vár előtti házak lebontását, fák
kivágását és az utcák kövezetének felszedését. Az ellenség a vár
közvetlen közelébe férközött, de a védelemre semmi sem történt. A
kapuk nyitva maradtak, ostromlók és ostromlottak érintkeztek
egymással, megállapodásokat kötöttek a posta továbbitására. Éder
tábornok pedig megmagyarázta Batthyánynak, hogy hadviselő felek
között, kiknek tisztjei kölcsönösen ismerik egymást, <i>ez igy
szokás</i>. Az olasz condottierik háboruira emlékeztető hadviselés
volt ez, ahol nagy „csatákban“ csak az sebesült meg, aki véletlenül
– leesett a lóról.</p>
<p><i>Glavásch</i> őrnagy térparancsnok volt Eszék várában. Szintén
a forradalmi kormány nevezte ki december vége felé. Az ő
pályafutása furcsább volt még az Éderénél is. Határőrvidéki tiszt
volt, abból a fajtából, amely alulról kezdi <span class=
"pagenum"><a name="Page_184" id="Page_184">-184-</a></span> a
pályafutását és évtizedek alatt, miután végighányódott a
<i>birodalom</i> legkülönbözőbb helyőrségeiben, eljut az
őrnagyságig. Glavásch katonai pályafutását 1809-ben kezdte meg a
napoleoni háborukban és 1842-ben mint őrnagy kordonparancsnok volt
Gradiskában. Mint ilyen egy kis határsértést követett el és
<i>három bosnyák rablót minden tárgyalás nélkül felakasztatott</i>.
Máskor, a félvad délszláv viszonyok között nem sokat törődtek az
ilyen esetekkel, de akkortájt Ausztriának érdeke volt, hogy jóban
legyen a portával és a <i>tettest</i> rövid uton megfosztották a
rangjától.</p>
<p>Glavásch ettől fogva állandóan kegyelmi kérvényekkel bombázta a
hadügyminisztériumot, főhaditanácsot és császárt, de
eredménytelenül. Utolsó kérvényét már a kavargó 48-as viszonyok
közepette intézte a császárhoz. Hogy a kedvező elintézést
kisürgesse, maga is utána ment a kérvényének Bécsbe. A császárt nem
találta, mert az udvar Innsbruckba menekült. Elment oda is, ahol
épen Jelacsics volt a nap hőse. A kérvényét ott sem találta.
Időközben leküldték <i>elintézésre</i> a magyar
hadügyminisztériumhoz Pestre. Glavásch megint visszafordult és pont
a forradalom kitörésekor érkezett meg Bécsbe. Ott egy kis pechje
támadt, a diákok megfogták, behurcolták az aulába és a Jelacsiccsal
való összejátszás gyanuja miatt elpáholták. Sikerült megszöknie és
kalandos utazás után elkerült Pestre, ahol már valamikor régen,
hadnagy korában szolgált. Pesten örömmel fogadtak minden
jelentkezőt és akárcsak Éder, Glavásch is néhány nap mulva a
honvédelmi bizottmány kinevezésével a zsebében utazhatott
Eszékre.</p>
<p>Hogy mi volt ennek az embernek a lelkében, aki saját irása
szerint Pesten szentül fogadkozott, hogy hive lesz a magyar
kormánynak, tudni nem lehet. A kézirat, amely csak <span class=
"pagenum"><a name="Page_185" id="Page_185">-185-</a></span> tőle
származhatik, azt mondja, hogy <i>már azzal a szándékkal ment le
Eszékre, hogy a várat átjátssza a császáriak kezére.
Megbizhatóságának és császárhüségének</i> ez volna a legszebb
bizonyitéka. A valószinüség nem erre mutat. Zavaros időkben az
emberek nagyon különös görbéket irnak le. Mikor ő Pesre került,
alkalmasint haraggal volt eltelve mellőzése és kérvényeinek
elutasitása miatt. A honvédelmi bizottmány nem ok nélkül hihette,
hogy ez a szerezsán ivadék, aki saját bőrén érezte Bécs
hálátlanságát, hüséges hive lesz. Közben azonban fordultak a
dolgok. Január elsején Kossuth a kormánnyal Debrecenbe menekült és
a magyar ügy elveszettnek látszott. Glavásch, aki addig teljesen a
kormány emberének mutatta magát és meg tudta nyerni a becsületes,
de hihetetlenül naiv Batthyány gróf bizalmát, kezdett a szél
változásához képest köpönyeget forgatni. Az ostromnak a módja
mellett, amely Eszék körül folyt, összeköttetést tudott találni az
<i>ellenséggel</i>. Ugy okoskodott, hogy bölcsebb, ha a vár
elárulásával Bécsben szerez magának érdemeket, mintha az elmenekült
magyar kormány szekeréhez kötné a sorsát. Akár a reaktiválását,
akár nyugdijjogosultságának az elismerését igy tudja legkönnyebben
elérni.</p>
<p>Glaváschnak nem volt nehéz társakat találni, akik ugyanugy
gondolkoztak, mint ő. Első volt közöttük a mindig
<i>fekete-sárga</i> Éder tábornok, utána <i>Neubauer</i> őrnagy
térparancsnok és aki nagyon fontos volt az ő szempontjukból, Rácz
honvédőrnagy, akiben a „magyarok“ is teljesen megbiztak.
Természetesen csak a legnagyobb óvatossággal járhattak el. Bent a
várban meg kellett tartani a védekezés szinezetét, nehogy a
honvédtisztek gyanut fogjanak, kifelé viszont értésére kellett adni
az „ellenségnek“, hogy a várat <span class="pagenum"><a name=
"Page_186" id="Page_186">-186-</a></span> a kezére akarják
játszani. Ha ugyanis Trebersburg báró csapatai harc árán foglalják
el a várat, elvész az <i>érdem</i> és nincs kilátás jutalomra.</p>
<p>Glavásch összeállitotta a <i>gyanus</i> tisztek listáját és
azokat Éder tábornok január folyamán különböző megbizatások,
felderitések cimén eltávolitotta a várból. A várparancsnokság pedig
gondoskodott róla, hogy az alsó- és felsővárost, melyeket sáncöv
választott el a vártól, <i>megbizható</i> csapatok védjék. Tényleg,
mikor Trebersburg báró január 29-én a külvárosokat megtámadta, a
védőcsapatok küzdelem nélkül visszavonultak. <i>Rácz</i> őrnagy,
aki az alsóvárost <i>védte</i>, azt adta elő, hogy a lakosok
hátulról tüzeltek az embereire és lehetetlen volt a helyén
kitartani.</p>
<p>Az egész történetben csak az a sajátságos, hogy a feltétlenül
becsületes Batthyány grófnak mindezek a dolgok nem tüntek fel, sőt
elhitte, hogy a vár teljes biztonságban van és mint Baranya és Bács
megyék kormánybiztosa rávetette magát, hogy megyéinek
meglátogatására a várat elhagyja. A gróf február 4-én utazott el és
távollétében az összes hatalmat Éder tábornokra ruházta. Többé már
vissza nem térhetett, mert néhány nap mulva Nugent táborszernagy
csapatai Eszéket a Dráva másik oldalán, észak felől is
körülzárták.</p>
<p>Ettől fogva gyorsan fejlődtek a dolgok. Egy Kuba nevü százados
hadbiró meg akarta látogatni a felsővárosban lakó szüleit. A
tábornok „átkelési igazolványt“ adott neki, azzal a föltétellel,
hogy felkeresi Nugent és Trebersburg tábornokokat. Közölje velük,
hogy <i>ő és még többen fel akarják adni a várat</i>, vissza
akarnak térni a császár hüségére, de ehhez formális felszólitásra
van szükségük. A felszólitás meg is érkezett február 9-én s ettől
fogva a várban több <span class="pagenum"><a name="Page_187" id=
"Page_187">-187-</a></span> napon át zajos haditanácsok követték
egymást. A fiatal <i>Perczel</i> Pál kapitány, Perczel Mór
tábornoknak az öccse, Szigetvár példáját emlegette és követelte,
hogy Zrinyi Miklós példájára mindnyájan hősi halált haljanak. A
fiatalabb tisztek egy része vele tartott. A többség
tanácstalanságában nem tudta, mitévő legyen. A honvédelmi
bizottmánnyal való kapcsolat megszünt, nem érezték az erkölcsi
nyomást, amely kitartásra késztette volna őket. A falakon kivül
pedig az ellenség, melynek tisztjeivel egy kadétiskolába jártak,
velük együtt szolgáltak, mulattak és töltötték ifju éveiket. Talán
egyedülálló eset a várostromok történetében, hogy ostromlók és
ostromlottak, mikor összeülnek a tárgyaló asztalhoz, <i>testvér</i>
megszólitással üdvözlik egymást. Ez a szokás a határőrvidéki
ezredekből terjedt el a régi osztrák hadseregben. Még Földváry
ezredes is, aki eleinte szintén a végsőkig való ellenállást
hangoztatta, megingott és megelégedett annak kikötésével, hogy a
vár feladása „<i>tisztességes</i>“ feltételek mellett történjék. A
tisztesség ügyét Glavásch és Rácz, akik február 11-én az átadás
feltételeit letárgyalták, azzal a szójátékkal intézték el, hogy az
őrség nem lerakja a fegyvert, hanem <i>visszaadja</i> jogos
tulajdonosának, az uralkodónak. Ez ismét megnyugtatott néhány
embert, aki a katonai becsületét féltette a fegyverlerakástól.</p>
<p>A február 11-iki tárgyalásnak egyik <i>fontos</i> pontja volt,
hogy Trebersburg tábornok a császár nevében Glaváschnak rangja
visszaadását és évi 800 frt nyugdijat helyezett kilátásba.
<i>Állitólag önként;</i> aki akarja, el is hiheti. A második
megállapodás volt, hogy a várat a császáriak 13-án szállják meg és
a formaszerinti átadás 14-én történik. Nehogy esetleg a honvédek
valami programellenes zenebonát csináljanak, 13-án az őrségre régi
császári csapatokat kell vezényelni, <span class="pagenum"><a name=
"Page_188" id="Page_188">-188-</a></span> <i>megbizható</i> tisztek
parancsnoksága alatt, az ágyuk mellé pedig óvatosságból olyan
embereket, akik kezelésükhöz nem értenek.</p>
<p>Az óvatosságra nem volt szükség. Eszék egy lövés, egy kardcsapás
nélkül került 6000 főnyi helyőrségével, 630 ágyujával, hónapokra
elégséges lőszerével és élelmiszerkészletével a császáriak kezébe.
Még az átadás se ment valami szomoruan. A várkapu előtt teljes
diszben vonult fel az őrség, összerakta fegyvereit és kibékült az
ellenséggel, akivel még lövést sem váltott. Minden csapattest
nevében két tiszt aláirta az átadásról szóló protokollumot és az
eszéki vár operettszerüen szomoru epizódja a szabadságharc
történetében véget ért. A védőseregből senkinek sem lett bántódása;
igaz, ok se nagyon volt rá. Mindenki visszatérhetett otthonába, a
volt császári katonák ujra beléphettek régi ezredükbe. Még a
tisztek is visszatérhettek a császár hüségére, de előzőlüg a
Bécsujhelyen müködő igazoló-bizottság vizsgálatának kellett magukat
alávetniök.</p>
<p>A „bizonyitványok“ kiállitása már előbb megkezdődött. Legelőször
Éder tábornok, ezuttal már cs. kir. minőségben, levelet intézett
Trebersburg báró vezérőrnagyhoz, melyben felsorolta azokat, akik a
vár átadása körül <i>különös nagy érdemeket</i> szereztek. Ezek:
Glavásch őrnagy, Rácz honvédőrnagy és segédtisztje, Kovaljanin
főhadnagy, Neubauer tüzérőrnagy, Ergotich kapitány, Hasper Károly
kapitány, Piringer alezredes és még többen. Utána szintén Éder
tábornok külön bizonyitványt állitott ki Glavásch részére, hogy
milyen „<i>becsületesen</i>“ igyekezett szolgálni az uralkodó
érdekeit. Ezt a vár feladásában részes többi tisztek, közöttük
Földváry ezredes is, aláirták. Egy harmadik bizonyitványban
<span class="pagenum"><a name="Page_189" id=
"Page_189">-189-</a></span> ismét Éder tábornok <i>házi
használatra</i> elmondja az árulás történetét, hogy Glavásch miként
hizelegte be magát Batthyány bizalmába, hogy távolitotta el a
várból a veszedelmes tiszteket, a <i>magyarón</i> Zsiday
szerémmegyei alispánt és magát Batthyány grófot és miként érlelte
meg az átadást. Ennek alapján Trebersburg tábornok kiállitja a
negyedik bizonyitványt Glavásch számára Nugent táborszernagyhoz és
Windischgrätz herceghez. Ennyi szép bizonyitvány birtokában ez a
kétes individuum kilép a történelemből.</p>
<p>Debrecenbe, mint ismeretes, február 25-én érkezett meg Eszék
átadásának a hire. Másnap a csonka parlamentben nagy vihar volt
miatta. Mészáros hadügyminiszter adta elő az esetet, de nem tudott
magyarázattal szolgálni. Hangoztatta, hogy Édert becsületes
embernek ismerte, amellett az oldalán volt <i>ellenőrködni</i>
Földváry és Rácz is.</p>
<p>A hadügyminiszter után Madarász László pattant fel és fulmináns
beszéd kiséretében határozati javaslatot terjesztett elő, hogy <i>a
vár feladásánál jelenvolt tisztek mind becsteleneknek tekintendők,
mig vétlenségüket nem bizonyitják</i>.</p>
<p>A határozatot természetesen sohasem hajtották végre. A rohanó
események sodrában Eszékről hamar megfeledkeztek. Haditörvényszék
elé az ügy nem került, az érdekeltek pedig érthető módon nem nagyon
feszegették kevéssé dicsőségteljes szereplésüket. A szabadságharc
történetéről szóló könyvek sejtik, vagy sejtetik ugyan, hogy a
várat „lanyhán védelmezték“, vagy esetleg árulás történt, de nem
ismerik a részleteket. Ezekről a most ismertetett önigazolóirat és
mellékletei nyujtanak hiteles felvilágositást.</p>
<hr class="chap" />
<div class="chapter"></div>
<p><span class="pagenum"><a name="Page_190" id=
"Page_190">-190-</a></span></p>
<h2>AZ ÖREG FERENC JÓZSEF.</h2>
<p>Alig néhány esztendeje, hogy történelmi mértékkel mérve is
szokatlanul hosszu pályafutás és szinte példátlanul hosszu
uralkodás után kidőlt az élők sorából. Alig néhány esztendő telt el
a ködös és komor novemberi alkonyat óta, mikor a schönbrunni
kastélyból szárnyrakelt a hir, hogy Ferenc József megtért az
őseihez. A világháboru zajlásának közepette, miközben az ágyuk
dörögtek az összes harctereken, hagyta el örökre trónját, melyen
meg voltunk szokva őt változatlanul látni évtizedeken keresztül.
Arasznyi idő telt el a halála óta és mégis ugy tetszik, mintha
históriai messzeségbe távolodott volna tőlünk. Talán az azóta
egymásra tornyosuló sorsdöntő jellegü események hosszabbitják meg
látszólag az eltelt rövid néhány esztendőt és jelentetik meg
közgyülési termek képeiről, történelmi munkák és képeslapok
illusztrációiból, emlékérmekről és a papirjegyek áradatában eltünt
pénzekről jól ismert vonásait egy már régesrég eltünt és az
emlékezések ködéből felmerülő árnyék formájában. Talán annak a
körülménynek is kell ezt tulajdonitanunk, hogy egyénileg nem a mi
korunkhoz, hanem sokkal inkább ahhoz a nemzedékhez tartozott,
<span class="pagenum"><a name="Page_191" id=
"Page_191">-191-</a></span> amely a negyvenes években haladásról és
polgári szabadságról álmodozott, a következő évtizedekben pedig
átélte Európa átalakulását s a patriarchális kisvárosok és a
postakocsik helyett a zajgó nagyvárosokat és a vasutak hálózatát
hagyta ránk örökségül.</p>
<p>Uralkodásának utolsó esztendeiben Ferenc József az <i>öreg
ember</i> volt Európa legősibb trónjainak egyikén. Uralkodása első
korszakának eseményei már régesrég a mult ködében merültek el,
mikor ő még mindig a helyén állott, hadparancsokat bocsájtott ki,
minisztertanácsokon elnökölt, államainak főméltóságait
kihallgatásokon fogadta és uralkodói kötelezettségeit mintaszerü
pontossággal teljesitette. Ő volt az öreg ember, akinek
megitéléséhez a mindennapos mérték hiányzott. Személyét majd hét
évtizednek az eseményei zugták körül; látta uralkodóknak a
trónralépését, megöregedését és elhalálozását s látta ismét
utódaiknak eltünését. Első tanácsadóinak és ellenségeinek fiai
lettek a miniszterei és voltak méltóságok az udvarában, kiknek
nagyatyái ugyanazt az állást töltötték be az ő szolgálatában a
viaszgyertyák és előltöltő fegyverek idején. Nem csoda, ha csaknem
elveszitette a kortárs jellegét s ő ezekkel, ezek pedig vele
idegenül állottak szemben. Ez volt a viszonya a hozzá
közelállókhoz; alattvalóinak nagy tömege számára pedig jóformán nem
volt egyéb fátyolos képnél. A most élő nemzedék ugyszólván csak a
távolból ismerte őt és a legendaszerüséggel övezte körül. Friedjung
Macharnak egy hasonlatát alkalmazza rá a történelmen átvonuló
árnyékról, melynél nem lehet látni, aki vetiti.</p>
<p>Életének külső eseményei és uralkodásának históriai adatai már
számtalan munkában meg vannak irva és ismereteseknek tételezhetők
fel. Sokkal ritkábban kisérelték meg <span class="pagenum"><a name=
"Page_192" id="Page_192">-192-</a></span> Ferenc József
egyéniségének a megrajzolását. A semmitmondó udvari diszmunkák,
melyek akárcsak a hermelin, csak cifraságszámba mehetnek s a
szenzációhajhászó és regényes „leleplezések“, melyek az összeomlás
óta gombamódra burjánzottak fel, bátran figyelmen kivül hagyhatók.
Hogy reá vonatkozó személyes és emberi feljegyzéseiket közzétegyék,
abban a hozzá közelállókat meggátolta a hallgatás kötelezettsége.
Csak halála óta kisérelték meg egyesek, hogy róla a valóságnak
megfelelő képet rajzoljanak, helyesebben, hogy személyiségének
ismeretlen vonásait felfedjék.</p>
<p>Ezekből a halála után megjelent feljegyzésekből, amelyek
természetesen nagy óvatossággal kezelendők, mert szerzőik
többé-kevésbbé a saját szerepüket igyekszenek igazolni, vagy az
események irányitásában való részesedésüket akarják kedvező
világitásba helyezni, egy olyan uralkodónak a képe domborodik ki,
aki a trónokon ülő többi kartársaival alig hasonlitható össze.
Ferenc József az uralkodónak egy többé vissza nem térő tipusát
képviselte. Mint Ausztria császára és Magyarország apostoli királya
s egy ősrégi családnak az elismert feje, olyan mértékben volt
eltelve kimagasló állásának a tudatától, hogy az összes személyi
momentumoknak nála háttérbe kellett szorulniok. Lénye ugyszólván
beleolvadt az uralkodói hivatásba. Egészen más volt, mint
többé-kevésbbé a modernség fuvallatától érintett kollégái. Az
idősebb Vilmos császár tulságosan katona volt a szónak porosz
értelmében. II. Vilmos nagyon is modern. Edvárd, vagy Lipót, a
belgák királya, tőzsdei jegyzéssel a kezükben uralkodtak. Alfonz
spanyol király, aki szerkesztőségekbe látogat el és ujságirókkal
baráti alapon érintkezik, az uralkodónak ismét egy egészen uj
tipusát képviseli. Egy sem volt közülök olyan kizárólagosan
<span class="pagenum"><a name="Page_193" id=
"Page_193">-193-</a></span> császár, vagy király, mint Ferenc
József. Nála nem mentek frázis-számba az olyan kifejezések, mint
„házam“, „népeim“, „országaim“, vagy „hadseregem“. Ő tényleg
tulajdonosnak érezte magát, akit a többiek szolgálni tartoznak, – a
többiek, akiket csak szolgálatuk rendfokozata, de nem minemüsége
különböztet meg egymástól. Az uralkodóhoz való viszony
szempontjából nincsenek állampolgárok, csak alattvalók. E
meggyőződésében Ferenc József volt az Isten kegyelméből való
uralkodás utolsó megszemélyesitője, ő volt az utolsó a cézárok
sorában.</p>
<p>Különösen az <i>öreg</i> Ferenc Józsefet kell ebből a
szempontból megitélni. Természeténél fogva is zárkózott jellem volt
s ezt a zárkózottságot még fokozta, hogy a tartózkodó
magatartásból, melyet az uralkodói méltóságból kifolyólag saját
személyét illetőleg kötelességgé avatott, ugyszólván sohasem lépett
elő. Nyilvánosság előtt nagyon ritkán beszélt s amit mondott, annak
szinte sohasem volt személyes jellege. Ha bármilyen aktusnál
beszélnie kellett, adott pillanatban előlépett a szolgálattevő
adjutáns és átnyujtotta a papirlapot, melyen nagy, olvasható
betükkel volt leirva az uralkodó mondanivalója. Amiket cerclek és
kihallgatások alkalmával az előtte feszes tartásban álló
alattvalóktól kérdezni szokott, évtizedek óta ugyanabban a
megszokott keretben mozogtak. II. Vilmos császárhoz hasonló
rögtönzései, impulziv megnyilatkozásai Ferenc Józsefnek sohasem
voltak. Politikailag ennek a tartózkodásnak lehettek előnyei, de
valami hidegség vette körül az öreg uralkodó személyét. Nagyon
jellemző, amit egy megfigyelője állapitott meg róla. Életben minden
ember más, mint az arcképein. Ferenc József az életben is azt a
benyomást keltette, mint az érmek babérkoszorus mellképei.
<span class="pagenum"><a name="Page_194" id=
"Page_194">-194-</a></span></p>
<p>Ferenc Józsefnek ezért nincsenek <i>mondásai</i>. A történelem
margójára számtalan anekdotát és vidám történetkét jegyeztek fel
koronás főkről; ismerünk uralkodóktól és más magas állásu
személyiségektől származó, vagy legalább nekik tulajdonitott szálló
igéket. Ferenc Józsefnek ellenben se anekdotái, se szálló igéi
nincsenek és a kevés mondás, amit neki tulajdonitanak, nem
autentikus. Nálunk legismertebb mondásáról, „Szeged szebb lesz,
mint volt“, például egész biztosan tudjuk, hogy nem tőle származik,
A király ezt sohasem mondta, hanem az ujságirók adták a szájába.
„Szellemes“ megjegyzéseket tőle nem nagyon hallottak a
zsurnalisztikának nevezett napi történelem krónikásai, viszont
formailag soha sem adott okot a megbotránkozásra. Az a vonás
hiányzott nála leginkább, amely az uralkodók személyét a többi
halandók számára is reálissá, megfoghatóvá, egyénivé és emberivé
teszi.</p>
<p>Uralkodásában és családi életében inkább szerencsétlen volt,
mint szerencsés. Alatta veszett el végérvényesen a Habsburgok
németországi hegemoniája és elvesztek az olasz tartományok,
melyekért gyenge kárpótlás volt Bosznia és Hercegovina. Befelé a
korlátlan uralkodói hatalmat meg kellett osztania az előretörő
demokráciával, kifelé pedig meg kellett érnie, hogy a Habsburgok
birodalma második sorba került a rangban ifjabb, de gyorsabban
fejlődő világhatalmakkal szemben. Családi életében a legborzasztóbb
sorscsapások szinte sorozatosan követték egymást. Miksa császár,
Orth János, Rudolf trónörökös, Ottó főherceg, Erzsébet és a
többiek. Hogy miként hatottak ezek a csapások reá, a külső világ
sohasem tudta meg; csak azt látta, hogy nem görnyedt össze alattuk
és nem engedte magát megszokott napi munkájától eltántorittatni.
Belső életéről <span class="pagenum"><a name="Page_195" id=
"Page_195">-195-</a></span> jóformán semmi sem szivárgott ki a
nyilvánosságra s ez személyét a titokzatosság ködével vette körül,
mely átterjedt környezetére és a vele kapcsolatos eseményekre is.
Rudolf trónörökös halálának körülményeit még ma sem ismerjük
például hiteles formában. Az uralkodó hallgatást akart és akaratát
rá tudta kényszeriteni mindazokra, akik az esemény részleteit
ismerték. Csak igy tudta a népmese szájára venni a hirtelen
elpusztult trónörökös alakját s igy képződhettek legendák a mindent
megiró napilapok korában egy trónnak a várományosa körül. Épen
ilyen keveset tudott a külvilág alapjában véve arról a viszonyról,
amely Ferenc József és a bécsi Hofburgtheater egy szinésznője
között fennállott, noha az utóbbinak a nevét mindenki ismerte,
tudták, hogy palotája van a bécsi ringen és villája Ischlben. Olyan
történetek, amelyek a somolygós szájra-szájra adásnak anyagot
szolgáltathattak volna, Ferenc Józsefről sohasem kerültek
forgalomba.</p>
<p>Amennyire a környezetéhez tartozó személyiségek többé-kevésbé
szinezett elbeszéléseiből meg lehet állapitani, uralkodásának
utolsó éveiben senkivel sem volt igazán bizalmas viszonyban.
Családjának tagjai közül Albrecht főherceg állott legközelebb
hozzá, de a custozzai győzőnek halála óta elszigetelten állt
rokonai között is. A dinasztikus és nemesi előjogokat illetőleg a
legmerevebb felfogásnak hódolt. A dinasztia tagjait a legmagasabb
piedesztálra helyezte, de még velük szemben is mindig uralkodó
maradt. A dinasztikus és az Isten kegyelméből való elvet illetőleg
semmi sem jellemzőbb a felfogására, mint egy megjegyzése Milán
szerb király halála alkalmából, akit egy udvari méltóság
<i>exkirálynak</i> nevezett A király nála szokatlan hevességgel
utasitotta rendre az illetőt: <span class="pagenum"><a name=
"Page_196" id="Page_196">-196-</a></span></p>
<p>– Exkirályok nincsenek! A király mindig király marad!</p>
<p>Az állami főméltóságokban, hacsak a piramisszerüen rétegeződött
emberiség legmagasabb osztályát alkotó arisztokráciához nem
tartoztak, mindig csak az általuk betöltött hivatali állást látta
és velük bizalmasabb viszonyt teremteni nem törekedett. Az
embereket sohasem egyéniségük, hanem a vele szemben fennálló
szolgálati viszonyuk szerint értékelte és a személyi szolgálati
viszonyból eredő rangokat magasabbra becsülte az állami
szolgálatnál. Kifejezésre jutott ez különösen a kitüntetések
osztogatásánál, melyeknél az udvari főlakájok és vadászmesterek a
hosszu idő óta szolgáló érdemes polgári köztisztviselőket
megelőzték. Katonáknál bizonyos számu szolgálati évnek betöltése
után kijárt a szokványos kitüntetés. Rendszer volt nála, hogy az
elismerésnek ilyen fajtáival sohasem fukarkodott, viszont
természetesnek tartotta, hogy mindenki az igazi köszönetre való
igény nélkül szolgálja őt, sőt ha kell, kötelességszerüen áldozza
fel magát. Igen jellemző e tekintetben Benedek táborszernagynak az
esete, akitől egyenesen megkövetelte, hogy akarata ellenére
vállalja el ez északi hadsereg főparancsnokságát. Mikor vereséget
szenvedett, könyörtelenül elejtette őt. Először hallgatást követelt
tőle a vereség okairól s mikor biztos volt a hallgatás felől,
megjelent a <i>Wiener Zeitung</i> hires közleménye, hogy Benedek
tönkretette katonai hirnevét az utókor előtt és a legfelső hadur
megvonta tőle bizalmát. Polgári mérték szerint ezt az eljárást
megitélni nem lehet; esetleg még az sem találó, hogy porosz
történetirók machiavellizmusnak nevezték. Egyszerüen abból a
felfogásból fakad, hogy bárki is tartozik magát feláldozni, ha a
császár és a dinasztia érdeke ugy kivánja.</p>
<p>Emberileg közeli viszonyban az öreg uralkodó, talán a
<span class="pagenum"><a name="Page_197" id=
"Page_197">-197-</a></span> környezetéhez tartozó néhány <i>öreg
urat</i> kivéve, ugyszólván senkivel sem állott. Miniszterei között
volt akárhány, aki nem ismerte őt jobban, mint az átlagos
ujságolvasók. A kimért kihallgatások, amelyeken a miniszterek csak
referáltak, kérdésekre feleltek és az uralkodó fejbólintására
távoztak, alig nyujtottak alkalmat a megismerésére. Hogy Ferenc
József személyéről oly kevés hir jutott nyilvánosságra, annak
részben az is volt oka, hogy azoknak, akik vele érintkeztek, sem
volt róla sok elmondani valójuk. Személyét kimértség és hidegség
vette körül. Az udvari körök számára valósággal <i>esemény</i>
volt, mikor az 1905. évi galiciai hadgyakorlatok befejeztével a
vezérkari főnököt „régi barátom, Beck táborszernagy“ kifejezéssel
illette. Ilyen meleg szavakat másokkal szemben sohasem használt.
Emberi szempontból azonban ez a távolság és tartózkodó magatartás
nagyon jól megérthető. Fiatalkori barátai és tanácsadói szokatlanul
hosszu uralkodásának ideje alatt mind elhaltak mellőle s az ő
alakja ugyszólván a személytelenségben merült el. Mint Disraeli
mondja, az öregség önmagában nagy erő, a tekintélynek és
presztizsnek egyik legerősebb forrása Ez az öregség volt Ferenc
József megkülönböztetett tiszteletének a titka, egyuttal azonban
uralkodásának a gyengéje.</p>
<p>Ferenc József egyéniségének személytelensége és tartózkodó
magatartása, még legközelebbi környezetével szemben is, teszi
különösen nehézzé lelki életének és belső fejlődésének a
megrajzolását. Mégis cselekvései, élettörténetének külső
körülményei alapján meglehetős valószinüséggel lehet azt állitani,
hogy hosszu uralkodásának változatokban gazdag évtizedei
nyomtalanul nem vonultak el fölötte és erős eltolódásokat idéztek
elő nemcsak politikájában, <span class="pagenum"><a name="Page_198"
id="Page_198">-198-</a></span> a kormányzat kezelésében, hanem a
dolgokról alkotott személyes felfogásában is. Bizonyos, hogy merev,
abszolutisztikus uralkodónak nevelődött és ifju korában
valószinülng háza németországi missziójának tudatától volt eltelve.
E korszakban főleg anyjának, a becsvágyó Zsófia főhercegnőnek,
Schwarzenberg hercegnek és Rauscher biborosnak a befolyása alatt
állott. Az 1866. esztendei szerencsétlen háboru Ausztriát nemcsak
német- és olaszországi hatalmi poziciójából szoritotta ki hanem
végleg megbuktatta a mereven abszolut és centralisztikus rendszert
is. 1866 után Bécsben nem adták ugyan föl a reményt, hogy a
Habsburgok hatalmi köre a déli német államok segitségével ismét
kiterjeszthető lesz Németországra, de a porosz fegyverek sikerei a
francia harcmezőkön megpecsételték a befejezett tényeket és a már
féfikora delén álló Ferenc Józsefet uj utakra kényszeritették.
Abszolut uralkodóból alkotmányos fejedelem, a Hohenzollernek
riválisából pedig a porosz vezetés alatt létrejött uj birodalomnak
a szövetségese lett.</p>
<p>Lélektanilag az utókor ennél a kettős esetnél egy nagyon érdekes
átalakulással áll szemben. Azt kétségtelennek kell tekinteni, hogy
az Isten kegyelméből való elvnek szigoru felfogása és uralkodói
méltóságának mindennél magasabban való értékelése mellett az
alkotmányosság elveit Ferenc József meggyőződésből nem tehette
magáévá. Épen ugy teljesen megbizható nyilatkozatok alapján abban
sem lehet kételkedni, hogy a porosz hatalommal és a
Hohenzollernekkel nem rokonszenvezett s csak azért fordult a német
szövetséghez, mert nem volt más választása. Az alkotmányosságot és
a német szövetséget csak a kényszeritő körülmények hatása alatt
fogadta el. Mindenesetre <span class="pagenum"><a name="Page_199"
id="Page_199">-199-</a></span> nagy önmegtagadás volt tőle, ha
atyáinak örökségéről és ifjukorának ragyogó álmairól, a korlátlan
császári hatalomról és a Habsburgok német hegemoniájáról
visszavonhatatlanul lemondott. Mindazonáltal annyira beleélte magát
az alkotmányos uralkodásnak a <i>technikájába</i>, hogy a
bizantinizmus még a „legalkotmányosabb uralkodó“ cimével is
megtisztelte. Ferenc József alkotmányosságát nem szabad azonban
valamely belső meggyőződésből fakadó politikai elvnek, a népek
önkormányzati joga elismerésének, hanem csakis adminisztrativ
kisegitő eszköznek tekinteni. Az emberi társadalomnak az államról,
a kormányzók és kormányzottak egymásról való viszonyáról alkotott
felfogása az ő uralkodásának ideje alatt a legnagyobb változásokon
ment át, ő azonban e felfogásnak a megváltozásától bensőleg
teljesen idegen maradt. Az alkotmány megtartását, a felelős
minisztériumokkal és népképviseletekkel való együttdolgozást
ugyszólván egy ellentmondás vitte bele a lelki világába: az, hogy
az Isten kegyelméből való uralkodónak, aki nem az alattvalóknak,
hanem egy felsőbb hatalomnak és a saját méltóságának tartozik
felelősséggel, nem szabad megszegni az adott szavát.</p>
<p>Ez volt az esete a német szövetségnél is. Ma már tudjuk, hogy
Németország bekeritése idején Edvárd király fényes ajánlatokkal
környékezte meg, birtokállományának garantálásával, sőt növelésének
igéretével igyekezett őt az ántánt oldalára csábitani, vagy
legalább is semlegességét biztositani, de Ferenc József
hajthatatlan maradt. Az aláirásával szentesitett szövetséget még
azokban a pillanatokban is szilárdan megtartotta, mikor egy más
állásfoglalással előnyöket érhetett volna el a monarchia számára.
Az utólagos bölcsesség megvilágitásában mondhatjuk azt is, hogy
<span class="pagenum"><a name="Page_200" id=
"Page_200">-200-</a></span> megmenthette volna vele a monarchiát és
a Habsburgok birodalmát. Az uralkodói állásról alkotott
felfogásából folyt azonban, hogy cselekedeteiben nem annyira
politikai és egyéb megfontolásokkal, mint inkább a méltóság elvével
vezettette magát.</p>
<p>Uralkodása második felének látszólagos ellentmondásait ezzel az
egy körülménnyel nehézség nélkül érthetővé lehet tenni.
Államférfiaknak és történetiróknak nagyon sokszor feltünt az a
különböző elbánás, melyet Ferenc József a <i>magyar és osztrák
ügyek</i> intézését illetőleg tanusitott. Nem puszta feltevés, hogy
a magyar alkotmányt, melyre esküt tett, az általa császári
hatalmának teljességéből ajándékozott osztrák alkotmánytól
eltérőleg kezelte s az utóbbinak egyoldalu értelmezésére kizárólag
magát érezte feljogositottnak. Merev magatartása a <i>katonai
kérdésben</i> viszont azzal függ össze, hogy az állami élet
megnyilvánulásainak ezt a részét kizárólag a saját hatalmi körébe
tartozónak tekintette s talán a hadsereg egységének fenntartásában
a monarchia fennállásának egyik biztositékát látta. A magyar
politikától való idegenkedése bizonyára azzal függ össze, hogy
magyar részről látta a hadseregnek általa féltve őrzött egységét
legjobban veszélyeztetettnek. Elég hitelesnek látszó
visszaemlékezések szerint legszivesebben szabadjára hagyta volna a
magyar kormányokat, hogy csináljanak idehaza, ami nekik tetszik, de
hagyják meg neki a hadsereget. A veszedelmet itt látta és e
veszedelemtől elfoglalva, nem tudta értékük szerint felbecsülni
azokat a centrifugális erőket, melyek más népek részéről
uralkodásának végső éveiben egyre nagyobb mértékben jelentkeztek.
Nem lehet tagadni, hogy a hatvanas évek óta külső és belső
politikájának az utjai gyakran igen erősen <span class=
"pagenum"><a name="Page_201" id="Page_201">-201-</a></span>
elváltak egymástól. Német szövetség az egyik s az ausztriai
szlávokra támaszkodó koaliciós minisztérium, meglehetősen
messzemenő föderalisztikus gondolatokkal a másik oldalon, nehezen
hozhatók elvi összhangba egymással. Következése volt ennek a
hadsereg és részben a magasabb hivatalnoki kar elnemzetietlenedése
s a bizonytalanság a nemzetiségi kérdés kezelésében.</p>
<p>Egy olyan uralkodónak, mint Ferenc József, aki alapjában véve
idegen volt a modern állami gondolattól és a Habsburgok házi
hatalmának eszméjétől volt eltelve, épen ugy, mint elődei, nem
lehetett <i>nemzeti</i> uralkodó a szónak mai értelmében. A
Habsburgok, ha a körülmények ugy kivánták, spanyolok lehettek
Spanyolországban, németek Németországban, olaszok Olaszországban,
esetleg magyarok Magyarországban, de nem olvadhattak bele egy
nemzetbe sem teljesen. Épen ugy elnyomó törekvéseik sohasem
kimondottan valamely nemzet ellen, hanem a nemzetnek azon tényezői
ellen irányultak, amelyek a házi hatalmi törekvéseknek az utjában
állottak. Harcaik mindig két igen eltérő felogásnak a
konfliktusából eredtek. Nevelésénél, nyelvénél fogva Ferenc József
német volt, a német nyelvet bécsi dialektussal beszélte. Érzés
dolgában azonban épen annyira állott közel az osztrák németekhez,
helyesebben épen annyira állott távol tőlük, mint országainak
bármelyik más népétől. Ez a nemzeti, különösen az osztrák
nemzetiségi kérdésben tanusitott és hiressé vált objektivitásnak a
forrása. Ez az objektivitás majdnem annyira ment, hogy az osztrák
németség, melynél birodalmi szimpátiákat lehetett feltételezni,
gyakorta ok nélkül háttérbe szoritottnak érezte magát. Ferenc
Józsefnek személyes presztizse ezáltal nem szenvedett ugyan;
népszerüsége az alpesi németek körében <span class=
"pagenum"><a name="Page_202" id="Page_202">-202-</a></span>
változatlan maradt, de az osztrák-német intelligencia érezhetően
eltávolodott a habsburgi gondolattól és nagy morális erők, melyek
más államoknak rendelkezésükre állottak, még annak a népnek körében
is, melynek közepette a dinasztia leginkább élt, veszendőbe mentek
a monarchia számára.</p>
<p>Ma már meg lehet állapitani és be is lehet vallani, hogy a
<i>magyarokat</i> Ferenc József sohasem szerette és mindig
bizalmatlan volt a magyarsággal szemben. Azok a benyomások és
érzések, amelyek az ifju Ferenc Józsefben felhalmozódtak, minden
változás mellett is megmaradtak az öreg Ferenc József lelkében.
Uralkodása idején erről nem lehetett beszélni és irni; a
bizantinizmus, a célzatos történetirás és a hivatalos helyekről
irányitott ujságirás <i>magasabb érdekből</i> megmásitani
igyekezett a mindkét részen élő igazi érzéseket. Mert az igazi
szeretetnek a hiánya kölcsönös volt. Udvari emberek emlékirataiból
tudunk már egyes nagyon jellemző apróságokat. Ferenc József mindig
Bécset tekintette otthonának és csak <i>látogatóba</i> jött
Budapestre. Egy ilyen látogatás alkalmával Ferenc Ferdinándnak arra
a megjegyzésére, hogy idegenül érzi magát a magyarok között, Ferenc
József megerősitőleg mondotta, hogy ő is. Egészen a világháboru
kitöréséig az öreg uralkodó egy rendjelet viselt állandóan: azt az
orosz kitüntetést, melyet Miklós cártól a magyarok ellen megvivott
győri ütközet után kapott. Mindenesetre elég különös dokumentum egy
uralkodó és a saját alattvalói közötti viszonyra. De hogy ez a
viszony a másik oldalról sem jutott el az igazi felmelegedésig, azt
igazolhatja mindenki, aki felnőtt ember eszével tud visszaemlékezni
Ferenc József uralkodásának utolsó évtizedeire. A kiegyezés utáni
pompázó, ünnepi hangulatot <span class="pagenum"><a name="Page_203"
id="Page_203">-203-</a></span> kijózanodás követte s uralkodó és
nemzet állandóan mint alkudozó, idegen felek állottak egymással
szemben. Az utolsó évtizedekben uralkodó és népe közötti viszony
lehetett néha korrekt, de igazán meleg és <i>őszinte</i> nem volt
soha.</p>
<p>Ferenc József lelki élete aránylag szük keretek között mozgott,
anélkül, hogy e megállapitásnak bárminemü bántó mellékizt lehetne
tulajdonitani. Helyes kifejezéssel élve, érdeklődésének a köre volt
csekély. Nevelése korán befejeződött; tizennyolc esztendős korában
került a trónra s ettől az időtől fogva kizárólag csak uralkodott.
Hogy a tudományok iránt érdeklődjék, ahhoz nem volt ideje s hogy a
müvészetek iránt fölmelegedjék, ahhoz nem volt érzéke. A tudomány
és müvészet pártolása nála nem valamely belső szükségből fakadt
mint a bajor Wittelsbachoknál, hanem az uralkodói hivatás
teljesitéséhez tartozott. A müvészileg széphez való viszonya
körülbelül az volt, mint a józan, átlagos polgáremberé; mentes
minden extravaganciától és lelkesedéstől. Bécsnek talán ő volt az
ujjáépitője, sőt talán ő volt a legnagyobb épittető az összes
Habsburgok között. Hosszu uralkodása alatt bőven telt rá ideje. Az
ujjáépült Bécsre az ő egyénisége is bizonyára rányomta a bélyegét.
Ha azonban évek multával müvészi szempontból méltatni fogják Ferenc
József korát, mint ahogy már megtörtént a victoriánus korszak
méltatása Angliában, bizonyára meg fogják állapitani róla, hogy
abban, amit ez idő alatt épületekben, szobormüvekben alkottak,
lehet sok pompázó alkotás, de majd valamennyi hideg. A régi Bécs
müvészetének melegsége és intimitása hiányzik belőlük.</p>
<p>Tudományos intézetek megnyitását, muzeumok alapitását,
képtárlatok meglátogatását az öreg uralkodó épen olyan
reprezentativ kötelességnek fogta fel, mint a trónbeszédek
<span class="pagenum"><a name="Page_204" id=
"Page_204">-204-</a></span> felolvasását, idegen uralkodók és
követeik fogadását és katonai parádékat. Képtárlatokon előre
megjelölték a képeket, melyeket az uralkodó valamelyik császári
gyüjtemény számára meg fog vásárolni. A bécsi <i>Künstlerhaus</i>
egyik tárlatának a megnyitásáról maradt fenn egy nagyon jellemző
kérdése. Az egyik kijelölt képnél, amely tulságosan modern volt
számára, megkérdezte:</p>
<p>– <i>Muszáj</i>, hogy ezt a képet megvegyem?</p>
<p>Erzsébet királynénak csapongó, müvészi hajlandóságokkal teli,
exaltált, magányra hajló természete számára, aki az életet uralkodó
létére is nyárspolgári józansággal fogta fel, alapjában véve idegen
volt. Természetüknek ez a különbözősége, a belső megértésnek a
hiánya volt az egyik forrása annak az eltávolodásnak, amelyet a
norvég Tschudi Klára könyvében kissé regényszerüen, de lélektanilag
helyesen jellemez.</p>
<p>Ilyen volt Ferenc József <i>vallásossága</i> is. Ferdinánd és
Miksa korától kezdve, akiket némi protestáns rokonszenvvel
gyanusitottak, századokon át a spanyol és osztrák Habsburgok voltak
Európának a legkatolikusabb uralkodói. Katolikus voltában Ferenc
József, a fanatikusan katolikus Zsófia főhercegnőnek fia és
Rauscher bécsi hercegérseknek a tanitványa, hü utóda volt őseinek.
A katolikus egyházzal egybeforrottnak érezte házát, országát és
hadseregét. A katolikus egyház nagy ünnepei nála állami aktus
számba mentek és a nagycsütörtöki lábmosást uralkodói kötelességei
közé sorozta. Külpolitikájában a pápa világi hatalmának
principiumán állott és köztudomásulag sohasem lehetett rávenni,
hogy a „szövetséges“ olasz királyt fővárosában meglátogassa. Ezért
volt Viktor Emánuel egyetlen uralkodótársa, akit nem ismert. Mikor
viszonoznia kellett <span class="pagenum"><a name="Page_205" id=
"Page_205">-205-</a></span> Umberto bemutatkozó látogatását, hosszu
diplomáciai tárgyalások után a látogatást nem Rómában, hanem
Velencében adta vissza. Hitében buzgó volt, de ez a hit távol
állott minden romanticizmustól és miszticizmustól.</p>
<p>A katolicizmusnak ez a csaknem dinasztikus funkció gyanánt való
felfogása eredményezte Ferenc Józsefnek a többi felekezetekhez való
különös viszonyát. Külsőleg ez a viszony teljesen korrekt volt, a
vezető állások betöltésénél nem tett különbséget felekezet és
felekezet között. Még a Zsófia–Rauscher érában is volt protestáns
minisztere a birodalmi német eredetü Bruck személyében. Mindig élt
azonban benne bizonyos averzió a protestantizmus, mint elv
ellenében, amely sokszor kétségessé tette családjának hatalmát.</p>
<p>Ferenc József uralkodásának idejére esik a <i>zsidóknak</i>
nagymérvü térfoglalása a gazdasági, társadalmi és politikai
életben. Mint jelenség ez a nagyarányu előrenyomulás nem kerülte el
a figyelmét. A viszonya azonban hozzájuk egészen más volt, mint a
protestánsokhoz. Politikai averziót nem érzett velük szemben, mert
a saját és házi szempontjából nem tartotta őket veszedelmeseknek.
Hozzájárult zsidó pénzemberek és nagyiparosok nemesitéséhez és
bárósitásához és különböző cimek adományozásához. A zsidósággal
szemben a felfogása ugyszólván a középkorban gyökeredzett, mikor a
zsidót nem szerették, de babonás respektussal viseltettek iránta,
mint aki Krisztust nem hiszi ugyan, de családfáját egyenes ágon a
világ teremtésének legendájáig tudja visszavezetni.</p>
<p>A felsorolt néhány körülmény az öreg uralkodónak nemcsak
jellembeli sajátosságaira utal, hanem nem kevésbbé éles világot vet
lelki berendezésére is. Az alapjukban <span class=
"pagenum"><a name="Page_206" id="Page_206">-206-</a></span>
konzervativ természetek közé tartozott. Bizonyos, hogy nem volt az
ujitások barátja és változásoktól mindig idegenkedett. Néha
ugyszólván küzdött az idő követelményei ellen, de nem lévén
küzdelemre termett természet, az ellenállás leküzdése után
belenyugodott a befejezett tényekbe. Ez volt esete a magyar
kiegyezésnél, a német és olasz szövetségnél, az osztrák
polgárminisztérium kinevezésénél, a polgári házasság
szentesitésénél és más eseményeknél. Ifjukori éveinek sikertelen
kisérletezései után kormányzási elv lett nála a réginek lehető
megtartása. Legszivesebben nagy lelkiismeretességgel mélyedt el az
aprólékos munkában, melyet élete utolsó percéig a legnagyobb
buzgalommal és kötelességtudással látott el. Ismeretes, hogy napi
időbeosztása mily pontosan volt megállapitva és a szolgálati üzem
kerekei mily pontosan forogtak körülötte. Pontosság és a formális
kötelesség teljesitése tekintetében mindig jó példával járt elől.
Olyan meglepetések, melyek kétségbe szokták ejteni az udvari és
katonai parádék rendezőit, nála sohasem fordultak elő. Minden
alkalommal számitani lehetett rá, hogy az uralkodó másodpercnyi
pontossággal jelenik meg a kitüzött időben és miniszterei biztosak
lehettek az eléje terjesztett ügyek késedelem nélküli,
<i>aktaszerü</i> elintézése felől. Pedig nála, akinek
kabinetirodájában nem egy, hanem két állam komplikált igazgatásának
a szálai futottak össze s aki a munkát még a részletkérdésekbe való
elmélyedéssel is szaporitotta, ezek az uralkodói teendők sokkal
számosabbak voltak, mint többi uralkodótársainál. A kötelességek
teljesitése tekintetében kétségtelenül első szolgája volt az
államnak, aki magával szemben sohasem tett engedményeket. A
megállapitott rend pontos betartása volt életének legfőbb elve és
ettől még a legnagyobb csapások idején <span class=
"pagenum"><a name="Page_207" id="Page_207">-207-</a></span> sem
tért el. Valószinütlenül hangzik ugyan, de ezekből a
tulajdonságokból következő valóság, hogy egy nappal fiának és
örökösének halála után az iróasztalánál ült és a bécsi egyetem több
hallgatójának, közöttük Hussarek későbbi osztrák miniszterelnöknek
sub auspiciis imperatoris kitüntető okmányát irta alá. Semmiesetre
sem volt a tuláradó és tüntetőleg mutogatott érzéseknek az embere;
az ilyen esetek azonban teljes érzésnélküliségének a hirét
keltették.</p>
<p>Ez a kicsinyességeiben tulzásig menő formális
kötelességteljesités nem jelentette egyuttal a kérdések <i>érdemi
elintézését</i> is. Ferenc Józsefről meg lehet állapitani, hogy
hosszu uralkodása alatt páratlan gyakorlatra tett szert az emberek
kezelésében; fel tudta őket használni és le tudta őket járatni,
mint a magyar koaliciónak a példája mutatja; igen nagy volt a
személyi és tárgyi emlékezőtehetsége; voltak tulajdonságai, melyek
uralkodóknál igen becsesek, de nem volt <i>tehetség</i> a szónak
igazi értelmében. Lendület, lelkesedés, alkotó erő, müvészi vonás,
áttekintés az egész felett, idegenek voltak a természetétől. Nagyon
jó, az átlagon felül emelkedő uralkodó lett volna egyszerübb
viszonyok közepette, például a felvilágosodott abszolutizmus idején
egy olyan államban, ahol nem ütköznek össze olyan különböző
érdekek, törekvések, mint a monarchiában. Mint a bécsiek mondották,
<i>Hofrat</i>-természet volt, akinek legfontosabb a hivatalos
időnek pontos betartása és az ügyeknek aktaszerü elintézése. A
nagy, átfogó jelentőségü kérdések elől, mint a nemzetiségi kérdés
megoldása, a monarchia ujjászervezése, a kül- és belpolitika
összhangba hozatala, a hadsereg reformja, legszivesebben kitért. A
kérdések gyökeres megoldásával szemben mindig tartózkodást
mutatott, nehogy a nagy problémákat egész nagyságukban felidézze.
<span class="pagenum"><a name="Page_208" id=
"Page_208">-208-</a></span> Jellemének ez a vonása élete utolsó
éveiben, mikor az öregséggel velejáró energiacsökkenés is
jelentkezett, még erősödött. Az uralkodónak ez a lelki dispoziciója
rányomta a bélyeget környezetére, az állam sorsának többi intézőire
is. Halálakor ezért maradt a megoldatlan kérdések egész légiója
örökül népeire és trónjának fiatal, tapasztalatlan örökösére.</p>
<p>Ugyanilyen természetü volt a viszonya a <i>hadsereghez</i> is.
Köztudomásu róla, hogy egész lelkével csüngött a hadseregen. Mindig
az egyenruhát viselte, melyet a legelőkelőbb diszruhává avatott.
Legszivesebben katonai kérdésekkel foglalatoskodott s katonai
fegyelmet követelt udvaránál is. E tekintetben senkivel szemben sem
tett kivételeket. Mindazonáltal igazat kell adnunk annak a
valószinütlenül hangzó megállapitásnak, hogy alapjában véve nem
volt katona. Szemében a hadsereg nem a politikának volt az eszköze,
hanem inkább parádés keret, az udvarnak a függeléke, mely az ő
idejében kétségtelenül a legdiszesebb és legjobban szervezett volt
egész Európában. Hadvezér sohasem volt és háboruinak vezetését
formálisan is tábornokainak engedte át. A katonai <i>kisüzem</i>
volt az igazi szakmája, melynek részletkérdéseibe időt és
fáradságot nem kimélve mélyedt el. A hadsereget illetőleg
uralkodása első évtizedeinek a felfogását őrizte meg. Minthogy a
környezetébe tartozó öreg urak csakis ebben az irányban mozogtak és
elsősorban a legfelső hadur felfogásával vetettek számot, a
hadseregnek megfelelő fejlesztése ugyszólván teljesen ki volt
zárva. A hadgyakorlatokat évtizedeken át nem a katonai
szempontoknak megfelelően rendezték, hanem arra ügyeltek, hogy a
legfelső hadurnak a tetszését megnyerjék. Ennek az őszinteség
nélküli, beteg rendszernek a csökevényei tömérdek emberáldozattal
jártak a háboru első hónapjaiban. <span class="pagenum"><a name=
"Page_209" id="Page_209">-209-</a></span></p>
<p>Fiatalabb katonatisztek és az öreg uralkodó között minden
érintkezés hiányzott. A katonai fegyelem merevsége mellett
elképzelni sem lehetett, hogy valaki előtte a hadsereg ismert
hiányosságait feltárja és kezdeményezőleg lépjen fel. Igaz ugyan,
hogy katonai téren 1906 óta, Ferenc Ferdinánd trónörökös
követelései nyomán nagy változások történtek. Conradnak vezérkari
főnöki minőségben kifejtett tevékenységét lehet nagyon különbözően
megitélni, – gyakran a valóság talaját elvesztette a lába alól, –
de az az egy bizonyos, hogy a hadsereg modernizálása az ő
hivatalbalépésével vette a kezdetét és ettől az időponttól kezdve
lett belőle puszta dekoráció helyett modern értelemben vett
fegyveres erő. Rettenetes sokat kellet utánapótolni, különösen az
irodaszolgálatban és protekciós gazdálkodásban elposhadt vezérkart
kellett a háborut előkészitő irodává átszervezni. Tábori
egyenruhával az osztrák-magyar hadsereget csak közvetlenül a
világháboru előtt szerelték fel. Nagyon sok hiteles tanu igazolja,
hogy az öreg uralkodó ezeket az ujitásokat és a trónörökös katonai
irodájának a hadseregre gyakorolt befolyását idegenkedéssel
szemlélte.</p>
<p>Világos, hogy egy olyan lelki berendezésü uralkodónak, mint az
öreg Ferenc József, a törekvése csak a béke megtartására
irányulhatott. Első tanácsadóinak következéseikben sulyos hibái is,
melyeknek a Habsburgok német- és olaszországi hatalmi állását
kellett áldozatul odadobni, egy olyan politikának a szükségességét
vitték bele a tudatába, mely a meglevőnek megtartását tekinti élete
legfőbb céljának. Nem annyira a trónbeszédeknek gondosan kicsiszolt
mondatai, mint inkább ritkán tett közvetlen kijelentései mutatják,
hogy a háborus bonyodalmakat mindig és minden körülmények között
legszivesebben elkerülte volna. Conrad <span class=
"pagenum"><a name="Page_210" id="Page_210">-210-</a></span>
ajánlatát, aki 1906-ban a monarchiára legkedvezőbb körülmények
között akarta Olaszországot megrohanni, a leghatározottabban
visszautasitotta. Egészen hiteles tanuk szerint még a szerbiai
ultimátum elküldése, sőt a diplomáciai összeköttetés megszakitása
után is bizott a béke megtartásának a lehetőségében. A legnagyobb
bizonyiték, hogy nem akarta a háborut, az a körülmény, hogy a
monarchiát még a hadüzenet után is jóformán készületlenül találta
az ellenségeskedések megkezdése. Sokak szemében lélektani rejtély
lehet, hogy ilyen körülmények között az öreg uralkodót miként
lehetett rábirni a hadüzenet aláirására, annál is inkább, mert a
szarajevói gyilkosság áldozatai nem állottak tulságosan közel a
szivéhez. Elhatározásában feltehetőleg dinasztikus érzésének a
megsértése játszhatott fontos szerepet, támogatva attól a
reménységtől, hogy a többi szuverének is ugy gondolkodnak, mint ő
és a gyilkosság értelmi szerzői cselekvő támogatásra nem
számithatnak. Megtévesztették őt a jelentésekkel is, melyek szerint
a háborutól nem kell tartani, mert a monarchia erélyes fellépésére
Szerbia kétségtelenül kapitulál.</p>
<p>A háboru változó szerencséjü eseményeit stoikus nyugalommal
vette tudomásul. A szövetséges hadseregek győzelmei örömmel
töltötték el, de a végső győzelem biztonságának érzése hiányzott
nála. A kilátásokat inkább pesszimisztikusan itélte meg és többször
ugy nyilatkozott, hogy a küzdelem a központi hatalmak erőit
meghaladja. Ebben a kérdésben jobban itélt, mint a magukat utólag
igazolni és rehabilitálni akaró hadvezérek és politikusok egész
légiója. A háboru ideje alatt csaknem teljesen elzárkózva élt
schönbrunni kastélyában és talán még a szokottnál is
fáradhatatlanabb módon végezte napi munkáját. A külvilággal
<span class="pagenum"><a name="Page_211" id=
"Page_211">-211-</a></span> való összeköttetése mindinkább néhány
magas méltóságra szoritkozott és a termekben, ahol Mária Terézia
idején az udvari élet teljes pompájában zajlott, hangtalan csend
uralkodott. Teljesen egyedül érezte magát legjobban. De a
rosszindulatu torzképek egy aggastyánról, aki előtt az eseményeket
eltitkolják, egyáltalán nem voltak igazak. Sven Hedin, a legutolsó
magánemberek egyike, akit Ferenc József kihallgatáson fogadott, még
megcsodálta szellemi és testi energiáját. Csak az utolsó hónapokban
viseltetett teljes passzivitással az eseményekkel szemben. A
hanyatlás nála csak 1916 őszén kezdődött. Mindamellett
változatlanul dolgozott iróasztalánál és még az utolsó napon is,
mikor erős láz gyötörte, csak nehezen lehetett rábirni, hogy ágyba
feküdjön. Magas kora mellett, egy hetekig tartó betegség után,
halála nem jött váratlanul, mégis következményeiben sulyos esemény
gyanánt hatott. Nem kevesen vannak, akik a monarchia rothadását sok
tekintetben tulhosszu uralkodásának a számlájára irták és mégis ugy
érezték, hogy halála nem egy nagy vereséggel fölér. Cramon
tábornok, Németország meghatalmazottja az osztrák-magyar
főhadiszálláson, azt irta, hogy a marnei vereség mellett Ferenc
József halála volt a legnagyobb csapás, mely a központi hatalmakat
érte. A jóslások, hogy a monarchia nem fogja Ferenc Józsefet
tulélni, közvetlenül halála után nem teljesedtek ugyan, sőt
egyideig még olyan életerőről tett tanubizonyságot, amely egyik
rázkódtatást a másik után állotta ki. De sokáig nem tartott, mikor
az államalakulat, melynek majd hét évtizedig állott az élén,
romokban omlott össze.</p>
<p>A kapucinusok sirboltjából emlékezések merülnek fel, melyek
elmult századokkal kapcsolnak össze bennünket és rég elhalványodott
alakokat jelentetnek meg előttünk. <span class="pagenum"><a name=
"Page_212" id="Page_212">-212-</a></span> Ferenc József az utolsó a
sorukban. Történelmi jelentőségét lehet nagyon különbözőképen
megitélni, a történelemnek jöhetnek még váratlan fordulatai, de az
bizonyos, hogy vele a régi habsburgi gondolatnak utolsó
képviselője, sőt talán a régi, Isten kegyelméből való elv szerinti
utolsó uralkodó tért meg örökre atyáihoz.</p>
<hr class="chap" />
<div class="chapter"></div>
<p><span class="pagenum"><a name="Page_213" id=
"Page_213">-213-</a></span></p>
<h2>A VILÁGHÁBORU ASSZONYAI.</h2>
<p>Amit ezekben a sorokban megirok, félig história, félig regény.
Oknyomozás a nem bizonyitható adatok és események sorában.
Története azoknak a fejedelmi házasságoknak, melyekben a politika
játszotta a döntő szerepet és regénye azoknak a koronás
asszonyoknak, akik a kulisszák mögött állottak a világháboru
kitörésekor. A háboru tizedik évfordulója alkalmából kétségkivül
tömérdek visszaemlékezés jelent meg, amelyek az évtizedeken át
felgyülemlett ellentétekkel, diplomaták cselszövényeivel és
politikai rugókkal magyarázták meg emberiség e szörnyü
kataklizmájának kirobbanását. A <i>világháboru asszonyai</i> nem
szerepelnek ezekben a visszaemlékezésekben és történelmi
tanulmányokban. Róluk szólnak az alábbi sorok. Mondjuk, hogy ami
bennük meg van irva, nem történelem, hanem regény. De a
történelemnek is vannak a szinfalak mögött lejátszódó regényei.</p>
<p>A hatvanas évek elején a kicsiny kopenhágai udvarnak ünnepelt
szépsége volt IX. Keresztély dán királynak a leánya, <i>Dagmár</i>
hercegnő. Igazán szép volt és nagyon intelligens, nemcsak olyan,
aminőnek az uralkodócsaládok <span class="pagenum"><a name=
"Page_214" id="Page_214">-214-</a></span> tagjait szokták
megrajzolni a hizelgő udvari történetirók és félhivatalos ujságok.
A hercegnőt a sors arra szemelte ki, hogy Európa egyik
leghatalmasabb trónjára kerüljön: <i>menyasszonya lett Miklós orosz
trónörökösnek</i>. A magas politika előnyösnek találta az orosz és
dán udvar közötti politikai kapcsolatot és ugy határozott, hogy a
szép hercegnő egy beteg embernek legyen a felesége.</p>
<p>Miklós trónörökös beteg volt ugyanis, nagyon beteg. Járta Európa
leghiresebb szanatóriumait és fürdőhelyeit, hogy bajára gyógyulást
keressen. A telet és tavaszt Oroszország helyett mindig Rivierán
töltötte. Ott érte el a végzete is. 1864 tavasza elvitte őt
magával. Dagmár hercegnő, akit lehivattak Nizzába, ott volt
vőlegénye halálos ágyánál. A haldokló mellett a hercegnő
találkozott a trónörökös öccsével, a cár másik fiával, Sándor
nagyherceggel. Szerelem volt-e, amit az uj trónörökös a dán
királyleány iránt érzett, vagy ismét az állami érdek döntött, tudni
nem lehet. Elég az hozzá, hogy a gyászév leteltével a hercegnő
<i>az uj trónörökösnek lett a menyasszonya és 1866-ban a
felesége</i>. Az esküvő előtt áttért az ortodox hitre és a
Romanovok családjában hagyományos <i>Mária Feodorovna</i> nevet
vette fel. Ezt a nevet viselte férje szépapjának, annak a Pál
cárnak a felesége, akit az összeesküvők tulajdon selyemkendőjével
fojtottak meg.</p>
<p>Dagmár hercegnő szükebb hazája, Dánia, épen ezekben az években
sulyos válságon ment át. A dán király, mint német szövetséges
fejedelem, uralkodója volt a német Bundhoz tartozó Schleswig és
Holstein hercegségnek. A dán kormány azt tervezte, hogy a két
hercegséget, amelyeket csak az uralkodó személye kapcsolt össze
Dániával, teljesen bekebelezi. A schleswig-holsteini kérdés Dánia
és a német <span class="pagenum"><a name="Page_215" id=
"Page_215">-215-</a></span> Bund között háborura vezetett s
Ausztria és Poroszország, mint a Bund határozatának végrehajtói,
Dániát 1864-ben teljesen megverték és a hercegségeket elragadták
tőle. A dán udvar hiába fordult segitségért Európa különböző
kabinetjeihez, mindenütt süket fülekre talált. A történelmi
romantika azt mondja, hogy a hazáját szerető hercegnő ezt a
megaláztatást sohasem tudta megbocsájtani Németországnak és élete
céljául tüzte ki, hogy bosszut álljon hazája balsorsáért. De a
fáma, amely kiszivárog a királyi paloták hallgatag falain is, mást
beszél. Dagmár hercegnő németgyülöletének nemcsak politikai, hanem
emberi momentumai is voltak. Mielőtt Miklós, majd pedig Sándor
nagyhercegnek lett volna a menyasszonya, a hercegnő egy német
herceg, a későbbi <i>III. Frigyes</i> császár után epekedett, de
minden szépsége és intelligenciája mellett is hiába, sőt a herceg
állitólag nagyon kereken kijelentette, hogy nincs kedve őt az
oltárhoz vezetni. Igaz-e, nem-e, ki tudná megmondani? Az ilyesmik
nem iródnak meg aktákban és legfeljebb hosszu idő multával
indiszkrét emlékiratok szoktak elárulni egyes részleteket. De az
emberi tapasztalatok azt mondják, hogy asszonyokra nézve a
viszonzás nélkül maradt szerelem nagyobb fájdalom, mint két szép
tartománynak az elvesztése.</p>
<p>1881 március 13-án a nihilisták II. Sándor cárt egy szánutja
alkalmával Szent Pétervárott a levegőbe röpitették. A dán hercegnő,
immár Mária Feodorovna, mint III. Sándor cárnak a felesége, az
orosz trón magaslatára jutott. Csodálatos pár a cárok trónján! A
harmincnégyéves korában is ragyogó szépségü, fölényes
intelligenciáju, erős akaratu, de filigrán asszony és mellette a
testileg óriás, rengeteg erejü cár, aki puszta kézzel lópatkót és
puskacsővet tört <span class="pagenum"><a name="Page_216" id=
"Page_216">-216-</a></span> ketté, de lelkileg alapjában véve
gyermek maradt. Tudatában volt ugyan hatalmának, családtagjai is
csak a „gosszudár“ – ur, megszólitással közeledtek hozzá,
rettenetes is tudott lenni haragjában, de egyébként teljesen
feleségének befolyása alá került, aki őt szellemileg messze
felülmulta.</p>
<p>A rettegő óriás, – legtalálóbban ezt a nevet lehetne adni III.
Sándor cárnak. Atyjának szörnyü végzete állandóan előtte lebegett
és ugy vélte, – talán nem is egészen alaptalanul, – hogy a
nihilisták állandóan leselkednek rája. Ez a félelme a borkii vasuti
merénylet óta, amelynek csaknem az egész cári család áldozatául
esett, szinte üldözési mániáig fokozódott. A menekülés szinte a
csodával volt határos, de a vasuti kocsi összezuzódása alkalmával a
cár megsebesült és ettől fogva élete végéig sulyos vesebaj kinozta.
Rettegve zárkózott be a sokszoros katonai kordonnal körülvett
gacsinai kastélyába és legmeghittebb emberein kivül senkit sem
bocsájtott maga elé. Ha nagyon rájöttek a félelem órái, csak a
feleségével érintkezett és nem evett mást, csak amit a cárné
készitett, vagy előtte megkóstolt. Meg kell hagyni, hogy a dán
királyleány a megpróbáltatások kemény iskoláján ment keresztül.
Első vőlegényének tragédiája, apósának szörnyü halála, azután az
élet az állandóan rettegő cár oldalán, más gyengébb természetü
asszonyt megőrölt volna. De a külsőleg gyenge asszonyban erős lélek
és szivós természet lakozott. Épen ebben az iskolában
megacélozódott és hatalma, minthogy gyakran az ő személye volt az
egyetlen kapcsolat a külvilág és a cár között, szinte korlátlanná
vált. Hogy mit kellett neki tulajdonitani abból, ami ebben az
időben az orosz politikában történt, természetesen nehéz
megmondani. Bizonyosat mondani nem lehet, de erre az időre esik a
<span class="pagenum"><a name="Page_217" id=
"Page_217">-217-</a></span> németek elnyomatásának kezdete
Kurlandban és Oroszország lassu eltávolodása Németországtól és a
monarchiától. Azelőtt Pétervárnak németnyelvü udvari szinháza is
volt; ezt állitólag a cárné kivánságára bezárták. A pétervári
udvarban a teljesen eloroszosodott cárné központja lett annak a
klikknek, amelyet a világ közönségesen <i>nagyhercegi párt</i> név
alatt ismert. Ez a párt volt az, amely a körültekintőkkel, az
óvatosakkal szemben, Oroszország rengeteg erejére támaszkodva, a
kiméletlenség, az erőszak és a háboru politikáját képviselte.</p>
<p>De Mária Feodorovna hatalma férjének halálával nőtt meg igazán.
III. Sándort még némileg kötötték atyjának hagyományai és I. Vilmos
császárhoz való barátsága. A gyenge akaratu II. Miklós
trónraléptével ez a tekintet megszünt és az orosz politika az
özvegy cárné hathatós beavatkozása mellett teljesen a revánsra
szomjazó francia politika vizeire evezett át. A tapasztalt
asszonyban volt annyi ügyesség, hogy fiának trónralépte után nem
keresett magának helyet az előtérben. Megelégedett az anyacárné
előkelő, de látszólag ártalmatlan szerepével. Tényleg azonban
mindenki tudta, hogy Oroszországban semmiféle nagyobb elhatározás
nélküle nem eshetik meg.</p>
<p>De befolyása még tovább is ért. A cárnévá lett dán hercegnő
szorgalmasan ápolta összeköttetéseit a kopenhágai udvarral és nem
hanyagolta el egyéb rokoni kapcsolatait sem. Rokonsága pedig igen
előkelő volt. Fiatalabb nővérei is igen „jó partikat“ csináltak, a
bal lábára bicegő <i>Alexandra</i> a velszi hercegnek, <i>Thyra</i>
pedig annak a Cumberland hercegnek lett a felesége, akinek
familiáját a poroszok üzték el Hannover trónjáról.</p>
<p>Az angol udvarba került két dán hercegnőnek távolról
<span class="pagenum"><a name="Page_218" id=
"Page_218">-218-</a></span> sem lehetett akkora és olyanforma
szerepe, mint Mária Feodorovnának. Az asszonyi politikának a
pétervári udvarban volt az igazi talaja, ahol az intelligens és
céltudatos asszonyok könnyen befolyásolhatták a külsőleg hatalmas,
de szellemileg a középszerüségen felül nem emelkedő és mivoltukban
ázsiai férfiakat. Másrészről Edvárdnak, aki kétségen felül egyik
legnagyobb diplomatája volt korának, nem volt utmutatásra és
befolyásolásra szüksége: ő mindig teljesen tisztában volt vele,
hogy mit csinál. De tulzás volna, ha itt is teljesen tagadni
akarnánk az asszonyok szerepét. A kopenhágai királyi palotában,
<i>Európa anyósának</i> házában, ahol a rokonok esetről-esetre
összejöttek, finom szálak szövődtek. A szálakat asszonykezek
eregették és csomózták láthatatlanul, de annál erősebben…</p>
<p>… Lent délen, a Balkánon, a fekete hegyek és a kecskék között
uralkodott Petrovics Miklós, ismertebb nevén <i>Nikita</i>, azelőtt
Montenegró fejedelme, majd királya, akit pénzüzleteiről és
leányairól ismert Európa. Nikitának <i>Vukotics Milenával</i> való
házasságából tiz gyermeke származott, közöttük hét leány, akik
közül hat maradt életben, mind erős, izmos, balkáni fajta. Hat
leány egy olyan familiában, amely az európai uralkodócsaládok
között kéregetésre van utalva, nagyon kétes istenáldás. Nikita
azonban, akit nem ok nélkül tartottak a Balkán legravaszabb
rókájának, épen leányait tekintette tőkének és az ő révükön
nagyszerü rokoni összeköttetésekre tudott szert tenni. Ha a dán
királyné Európa anyósának cimét szerezte meg, a ravasz balkáni lett
az <i>antant apósa</i>.</p>
<p>Abból az időből, mikor még az osztrákbarát Milán uralkodott
Belgrádban és Szerbia távolról sem volt Oroszországnak vak eszköze,
származik III. Sándor cárnak az a <span class="pagenum"><a name=
"Page_219" id="Page_219">-219-</a></span> kijelentése, hogy neki az
európai uralkodók között Nikita az egyetlen barátja. Ezt a
barátságot Nikita szépen kamatoztatta a maga javára. Hol ezt, hol
azt az ajándékot préselte ki a cárból, hol egy szállitmány orosz
fegyvert, hol municiót kapott ajándékba. Szegénységére való
hivatkozással leányait sorra Pétervárra küldte nevelésbe,
természetesen a cár költségén.</p>
<p>Itt kezdődik a ravasz Nikita leányainak a karriérja. Az első,
<i>Zorka</i>, még nem csinált valami ragyogó partit. 1883-ban
<i>Karagyorgyevics</i> Péter szerb trónkövetelőnek lett a felesége,
aki ez időben a számüzetés keserü kenyerét ette Genfben. A
háztartás szegényes volt és a két gyerek, Gyorgye és és Sándor,
aligha remélte, hogy valaha örököse lesz a szerb trónnak és faktora
a világtörténelemnek. Kopottas nadrágban ültek a genfi gimnázium
padjain, mig apjuk a Svájcban tartózkodó szerb elégedetlenekkel
kovácsolta a terveket az Obrenovicsok detronizálására és a szerb
trón megszerzésére, miközben epedve várta a pétervári
postautalványokat, amelyek a mindennapi megélhetést biztositották.
Apja és nővérei révén Zorka volt az, aki a legértékesebb
összeköttetéseket szerezte meg Péter számára. A belgrádi
királygyilkosságot Zorka már nem élte meg. 1890-ben a genfi
temetőben helyezték nyugalomra.</p>
<p>Nikita második leánya már egy eleven nagyherceghez ment
feleségül, egy eleven nagyherceg pedig mindig többet ér, mint egy
reménybeli király. Az orosz balkáni politikának a közös pánszláv
rokonságon kivül valóságos rokoni kapcsolatokra is volt szüksége és
igy <i>Milica</i> révén Nikita <i>Nikolajevics Péter</i>
nagyhercegnek, <i>Nikolajevics Miklós</i> nagyherceg öccsének lett
az apósa. A házasság könnyen ment, Milica amugy is Péterváron
nevelkedett, csinos is <span class="pagenum"><a name="Page_220" id=
"Page_220">-220-</a></span> volt, ami a hozományból hiányzott, azt
az atyuska pótolta. Az addig jelentéktelen balkáni hercegnő rangban
nagyot ugrott előre, de nem szédült meg. Hamarosan beletanult az
udvari intrikákba és értette a módját, hogy a legmagasabb köröket
mindenkor Nikitára kedvezően hangolja. Nem tagadta meg atyafiságát
és mint a szegény leány, aki házassága révén nagy vagyonba,
gazdagságba jut, nem egyszer tömte meg atyjának állandóan sovány
erszényét.</p>
<p>Testvére, a nála határozottan sokkal intelligensebb és ravaszabb
Anasztázia, vagy Stana, aki sokat örökölt apjának a természetéből,
egyideig szerényebb szereppel volt kénytelen megelégedni. Három
héttel Milica után ment férjhez, szintén Pétervárra, de „csak“
Romanovszki-Leuchtenberg herceghez, aki a cári családdal való
rokonsága révén szintén a császári fenség cimet viselte. Stanának
igy személyi tulajdonságaival kellett pozicióját biztositani a
nagyhercegek asszonyai és a vérbeli nagyhercegnők között. És ez
tökéletesen sikerült is neki. Szalonja központja lett a nagyhercegi
pártnak, ő pedig nővérével együtt buzgó ügynöke lett apja és sógora
politikájának. Ha az anyacsászárné Németországban látta az
ellenséget, ők természetesen Ausztria-Magyarországban keresték a
balkáni szláv törekvések legfőbb akadályát. A montenegrói nők,
akiket eleinte félvállról akartak kezelni Pétervárott, nem operett
alakok lettek, hanem nagyon komoly személyiségek, akiket a cár
pártfogásával állandóan kitüntetett s akiket Mária Feodorovna is
mindig szivesen fogadott. Kopenhága és Celinje Pétervárott
találkoztak egymással.</p>
<p>1894 november 1-én meghalt a rettegő óriás, III. Sándor cár és
fia, <i>II. Miklós</i> lépett a trónra. Voltak, akik azt várták,
hogy felesége, <i>Alix</i> hesszeni hercegnő, német asszony
<span class="pagenum"><a name="Page_221" id=
"Page_221">-221-</a></span> létére, ellensulyozni fogja a balkáni
asszonyok befolyását. Akik erre számitottak, csalódtak. A szerepet
a visszavonultan élő cárné helyett továbbra is szépségében már
elvirágzott, de a nehéz évek alatt, amelyeket III. Sándor oldalán
töltött, még energikusabbá lett anyós és a montenegrói nők vitték.
Ezeknek az erős idegzetü nőknek befolyásával a más erkölcsökben
nevelkedett német hercegnő cárné korában sem tudott megküzdeni.
Házasságában szerelmi momentumok alig játszhattak közre és mint a
trónörökösnek, majd a cárnak a felesége, alapjában véve idegen
maradt a pétervári udvarban. Az uj cárt sokkal inkább befolyásolta
az anyja, mint a felesége.</p>
<p>A köztük fennálló viszony mellett ez teljesen érthető is volt.
Az uj cárról Pétervárott az emberek különös történeteket suttogtak,
amelyek még trónörökös korában játszódtak le. A fiatal trónörökös
nagybátyja, Pál nagyherceg révén megismerkedett egy <i>Kagan</i>
nevü milliomos zsidó kereskedő családjával, aki egyik legnagyobb
szállitója volt az orosz hadseregnek. Zsidók is érintkezhettek
ugyanis Oroszországban az uralkodóház tagjaival, ha
államkölcsönöket közvetitettek, vagy a hadseregnek voltak a
szállitói. És amilyen csodálatos játékai szoktak lenni a
véletlennek, a trónörökös beleszeretett Kagannak tizenhét esztendős
leányába, <i>Rajffába</i>. A mende-monda szerint mikor nem ért
másként célt, a cárevics, akinek épen akkor szemelték ki feleségül
Alix hesszeni hercegnőt, morganatikus házasságra akart lépni
Rajffával. A nagyhercegek orrukat fintorgatták, az udvari asszonyok
pedig gunyolódva mondogatták, hogy a trónörökös benősül egy zsidó
familiába. Az eset Mária Feodorovnának is tudomására jutott és
Miklós magánkihallgatásra került atyja, a „gosszudár“ elé. A
kihallgatás ellenőrizhetetlen <span class="pagenum"><a name=
"Page_222" id="Page_222">-222-</a></span> hirek szerint,
tettlegességig jutott, amely – tekintve III. Sándor cár óriási
erejét – Miklósra volt kedvezőtlen kimenetelü. A Kagan-családnak
Szibériát helyezték kilátásba, ha csak álmodni is mer a
trónörökösről; Rajffa öngyilkosságot kisérlett meg, de
sikertelenül; felépülése után feleségül adlák egy <i>Pistolkors</i>
nevü utásztiszthez Moszkvába; a cárevicset ellenben „ismeretei
gyarapitására“ földkörüli utra küldték, hogy az efajta regényes
hajlandóságokat kiverjék a fejéből.</p>
<p>Miklós azonban csak Tokióig jutott el. Az ázsiai szigetország
fővárosában egy fanatikus japán, aki már akkor Oroszországban látta
hazája legnagyobb ellenségét, 1891 május 21-én kis hijján
végzetessé vált merényletet követett el ellene. A trónörökös utja
félbeszakadt és felgyógyulása után egyenesen hazautazott
Pétervárra, ahol megint elővették a hesszeni hercegnővel való
házasság tervét. A trónörököst azonban ekkor a pétervári udvari
szinháznak egy <i>Ksesinszkája</i> nevü balett-angyala foglalta le
magának, akinél rövidesen paloták, nyaralók és kincseket érő
ékszerek bizonyitották az előkelő barátságot. Ismét a gosszudárnak
kellett közbelépni és érveinek hatása alatt Miklós végre oltárhoz
vezette szive választottját. Az orosz lapok megható történetekben
irták meg hogy a trónörökös miként ismerkedett meg a wiesbadeni
fürdőben <i>teljesen véletlenül</i> Alix hercegnővel és hogy
lobbant szerelemre iránta. A publikumnak jó volt igy is, a
beavatottak pedig nem beszéltek arról, amit – mindenki tudott.</p>
<p>Ha a falak beszélni tudnának, sok titkot mondhatnának el az
orosz cárné életéből. A moszkvai koronázás alkalmával a
Khodinszkája mezőn összedőltek a tribünök és a pánikban megvadult
tömeg közel tizezer embert taposott <span class="pagenum"><a name=
"Page_223" id="Page_223">-223-</a></span> halálra. Végigélte a
japán háboru és még közelebbről az orosz forradalom borzalmait s a
téli palotából látnia kellett, mint lövik az emberek százait
halomra. Állandóan aggódnia kellett a maga és hozzátartozói
életéért és meg kellett érnie a cárevics elleni rejtelmes
merényletet, amely egyetlen fiát állitólag örökre nyomorékká tette.
Ennyi mindent erős idegzetü férfiak sem tudnak egykönnyen
elviselni, nem csoda, ha a hesszeni udvar csendjéből kiemelt
asszony, aki urában is aligha talált támaszt, megrettenve huzódott
vissza ettől az élettől és átengedte a teret uralkodni akaró
anyósának és a montenegrói nőknek.</p>
<p>Igy emelkedett ezeknek a befolyása napról-napra. Kettejük között
a vezető szerepet Stana vette át, aki hirtelen a legelső sorba
került. Mióta <i>Szergiusz</i> nagyherceget, a cár nagybátyját
Moszkvában a levegőbe röpitették, a nagyhercegek között
<i>Nikolajevics</i> Miklós, a cár elsőfoku unokabátyja játszotta a
legnagyobb szerepet, aki meglehetősen viharos mult után a cár első
adjutánsa, a honvédelmi tanács elnöke és egy esetleges háboru
kiszemelt fővezére lett. Éveken keresztül a nagyszláv áramlat
hivatalos fejének és a háborus párt vezérének ismerte őt mindenki,
akit hajthatatlan erős becsvágya és erőszakos természete lobogó
szenvedéllyel visz előre. Jellemző, hogy olyan hirek is keringtek
róla, hogy a gyenge cár teljesen az ő befolyása alatt áll, ő pedig
csak az alkalomra vár, hogy egy győzelmes háboru után maga üljön a
cárok trónjára.</p>
<p>Stana erre az emberre vetette szemét. Az első nagyherceg
feleségének lenni, megfelelt az ambiciójának és ezen az uton
legkönnyebben remélhette terveinek megvalósulását. Pétervárott
éveken keresztül nyilt titok volt, hogy Stana, aki már két
gyermeket ajándékozott Leuchtenberg <span class="pagenum"><a name=
"Page_224" id="Page_224">-224-</a></span> hercegnek, nagyobb
érdeklődéssel viseltetik Nikolajevics Miklós nagyherceg iránt, mint
amekkora rokonok között szokásos és az sem volt titok, hogy a már
nem épen fiatal nagyherceg is a szokásosnál közelebb áll a
becsvágyó asszonyhoz. Ilyen előzmények után nem keltett
meglepetést, mikor hire ment, hogy Leuchtenberg hercegné válik az
urától. Botrány lett ugyan belőle, a cár is, meg a szent szinódus
is ellenezte a válást, de Miklós nagyherceg nem volt az az ember,
akit az akadályok meggátolnak elhatározásának keresztülvitelében. A
válás megtörtént és röviddel utána 1906-ban az ötven éves
nagyherceg és a negyven éves hercegnő Yaltában egybekeltek. Az
asszony hosszu utat tett meg, mig idáig eljutott, de elérte célját.
Mint a háborut akaró nagyherceg felesége, ő is segitett rakni a
tüzet, amelyből a világháboru tüzvésze kilobbant. Jött az első és
második balkáni háboru, jöttek a balkáni válságok, amelyeknek
szálai mind Pétervárra vezettek. És amint mondják, Stana
szalonjában nem egy fontos eseménynek a szálai futottak össze.
Röviddel utána, 1913 őszén a nagyherceggel Franciaországba utazott,
a szövetséges állam hadgyakorlataira. Ekkor már elérkezettnek látta
az időt, hogy a nyilvánosság elé is kilépjen. Francia tábornokok és
törzstisztek közepette megállt a lotharingiai francia–német
határon, ahová ellátszanak Metz tornyai és merész kijelentésre
ragadtatta magát:</p>
<p>– Uraim, ennek a városnak ismét franciává kell lenni, még pedig
nemsokára.</p>
<p>A <i>Matin</i> és a többi francia ujságok áradozó hangon irtak a
nagyhercegnő szavairól, a diplomácia ellenben sietve magyarázta,
hogy a kijelentés nem hivatalos személy részéről történt, tehát
nincsen jelentősége. De a világháboru magjai már el voltak vetve.
<span class="pagenum"><a name="Page_225" id=
"Page_225">-225-</a></span></p>
<p>Zorka és Milica után Nikitának még három lánya maradt otthon
Cetinjében, <i>Heléna, Xénia</i> és <i>Vera</i>. A két utolsó
pártában maradt, de Heléna még talán idősebb nővéreinél is nagyobb
szerencsét csinált, mert egy valóságos koronás főnek lett a
felesége. Az olasz udvar asszonyt keresett <i>Viktor Emánuel</i>
trónörökös számára. Heléna lett az olasz trón várományosának
felesége. Az uj asszonynak eleinte nem volt könnyü szerepe a római
udvarban. Umberto idejében még erős volt a hármasszövetségi áramlat
és az anyakirályné, Margit, erősen tartotta német rokonságát, a
<i>büszke rómaiak</i> pedig félrehuzták a szájukat a montenegrói
rokonságra. De Heléna is szivós volt, mint Nikita többi lányai. A
tetszetős asszony erős, egészséges gyermekeknek adott életet.
Demokrata allürökkel meg tudta nyerni magának a tömeg és az
Olaszországban nagyon fontos utca rokonszenvét; a két nagy
földrengés alkalmával, amely végzetesen sujtotta Olaszországot,
rögtön megjelent a szerencsétlenség szinhelyén és segitett gondozni
és ápolni a sebesülteket. Ahol a segitő komitét játszó arisztokrata
hölgyek ájuldoztak és illatszeres flaskáikat szagolgatták, az ő
idegei nem mondták föl a szolgálatot. Olaszországban megszerették
és poziciója megszilárdult. A monzai merénylet után, amely
Umbertónak életébe került, Margit királyné csaknem teljesen
visszavonult a nyilvános élettől és Heléna nemcsak királynéja lett
Olaszországnak, de központja lett az ország főuri társadalmi
életének is. Hogy Montenegróról nem feledkezett meg, kicsiségek is
bizonyitják. A cetinjei Grand Hotelben, amely Nikita tulajdona
volt, évek multával is fel lehetett lelni a Quirinál kopott
függönyeit és kimustrált butorait.</p>
<p>Hogy mekkora volt Helénának politikai szerepe, természetesen nem
lehet megállapitani. De valószinü, hogy a <span class=
"pagenum"><a name="Page_226" id="Page_226">-226-</a></span>
montenegrói–szerb–orosz rokonság, a cárral és az orosz
nagyhercegekkel való találkozások is közrejátszottak az olasz
politika állásfoglalásában. Amit Heléna nem csinált meg, azt
megcsinálta <i>Barrère</i> francia és <i>Rennel Rodd</i> angol
nagykövet. És talán itt meg lehet még emlékezni egy angol
asszonyról, <i>Mrs. Brownról</i>, akit Rennel Rodd angol nagykövet
ajánlott az olasz udvarba a gyermekek mellé nevelőnőnek. A
szállongó hirek azt mondják, hogy ez az asszony volt egyik
legügyesebb ügynöke Anglia érdekeinek és aránylag alacsony
helyzetében is tudta politikai befolyását érvényesiteni.</p>
<p>Igy záródott be lassankint nemcsak a diplomáciai gyűrű, de a
családi lánc is Németország és a monarchia körül. Az anyacárné és
nővérei, a cumberlandi hercegné, Karagyorgyevics Péter felesége,
Pétervárott Milica és Stana, Rómában Heléna, teljessé tették a nagy
politika munkáját. Csak asszonyok voltak, akik nem szövetségeket
kötöttek és nem szerződéseket irtak alá, de szimpátiákat
ébresztettek és ellenszenveket szitottak. A nagy történelembe talán
bele sem kerülnek, de a történelem margóján hely illeti meg őket
is.</p>
<hr class="chap" />
<div class="chapter"></div>
<p><span class="pagenum"><a name="Page_227" id=
"Page_227">-227-</a></span></p>
<h2>H. G. WELLS.</h2>
<p>Körülbelül huszonöt esztendeje olvastam el az első regényét és
az utolsó négy esztendő alatt öt könyvét forditottam le magyarra.
Az első könyve egy fantasztikus regény volt, amely két idegen
égitest, a Mars és Föld lakóinak háboruját irja meg. A könyvekben,
amelyeket leforditottam, már alig van tere a fantázia
csapongásának. A társadalmi élet legmélyebb, mindnyájunkat égető
problémái, regények formájában.</p>
<p>A fejlődésnek ezen a skáláján ment körülbelül végig Wellsnek az
olvasóközönsége is. A magyar közönség mintegy husz éve kezdte őt
megismerni rövid, fantasztikus regényei révén, melyek bizonyos
Verne-szerü népszerüséget szereztek neki a felnőttek körében is.
Azután megjelent egy könyve magyar forditásban, <i>Uj világ a régi
helyén</i>, amely mint mélyen gondolkodó szociológust mutatja be,
utána pedig 1905-től kezdve következtek társadalmi regényei,
amelyek valósággal keresztmetszetben mutatják be az angol világot,
sőt az angol világon keresztül az egész emberi társadalmat is.</p>
<p>Wells nemcsak regényiró és szociológus, hanem publicista
<span class="pagenum"><a name="Page_228" id=
"Page_228">-228-</a></span> is. Napi érdekü irásai
természetszerüleg részben kiesnek az idegen olvasók érdeklődésének
köréből. Ezek azonban müködésének csak kisebb részét teszik. A
nagyobb rész, még ha lokalizálva van is a szinhely szempontjából,
általános emberi érdekü és értékü. Legszélesebb olvasó köre
természetesen regényeinek van, bár regényeinek népszerüsége nagy
közönséget biztositott társadalmi és bölcseleti jellegü munkáinak
és a jövő fejlődés lehetőségeit tudományos alapon tárgyaló
utópiáinak is. Terjedelem dolgában összes munkái között az első
helyet 1920-ban megjelent, teljesen egyéni felfogásu és mindvégig
lebilincselően érdekes világtörténelme foglalja el.</p>
<p>Ez a rendkivül sokoldalu és rendkivül termékeny iró, akit ma már
világszerte épenugy ismernek, mint a saját hazájában, nem tartozik
azok közé, akik sokat beszéltetnek magukról. Amint a fényképeiből
meg lehet itélni, megjelenésében nincs semmi rendkivüli. Hiányzanak
belőle Ibsennek vagy Anatole Francenak markánsan jellegzetes
vonásai, melyeket elfelejteni nem lehet. Pályájában nincs semmi egy
d’Annunzionak a pózából és keresett reklámhajhászásból. A lapok
ritkán irnak róla. Olvasóinak nagy része bizonyára még azt sem
tudja, hogy milyen koru lehet az az ismeretlen ember, aki a könyvek
lapjairól hozzájuk beszél. Valószinüleg csak azt érzik, hogy a
különböző nevek, melyek nála szerepelnek, őt magát takarják. Pedig
ez az ismeretlen, saját honfitársainak a megitélésében, akik pedig
sokáig nem akarták őt elismerni, a mai Angliának egyik legnagyobb
intellektuális ereje. Hozzátehetjük bizvást, korunknak egyik
legnagyobb gondolkodója.</p>
<p>Az a Wells, akit mi ismerünk, a könyveiben él. A pályafutását
addig az időpontig, mig a neve fogalommá <span class=
"pagenum"><a name="Page_229" id="Page_229">-229-</a></span> vált, ő
maga irta meg rövid, alig néhány sorra terjedő életrajzban egy
angol ujság számára.</p>
<p>„Abban a furcsán meg nem határozható osztályban születtem,
melyet Angliában középosztálynak neveznek. Egy szemernyit sem
vagyok arisztokrata: egy ősömről sincs tudomásom a nagyszüleimen
kivül s ezekről is csak keveset tudok, mert a legfiatalabb gyermeke
vagyok apámnak és anyámnak s az ő szüleik már meghaltak mielőtt én
születtem.</p>
<p>Anyám Midhurst községben egy korcsmárosnak volt a leánya, aki
postalovakat állitott a kocsikhoz, mielőtt a vasutak ideje
bekövetkezett; atyám de Lisle lord főkertészének volt a fia,
Penshurst Castleben, Kentben. Vagyoni állapotunk és helyzetünk
többszörösen változott; élete nagyobb részében atyámnak kis boltja
volt London egyik külvárosában s jövedelmét a kriket nevü játéknak
a játszásával egészitette ki, amely nem csupán időtöltés, hanem
látványosság is, melynek látásáért fizetnek s ilyenformán
megélhetést biztosit a hivatásos játékosoknak. Mint boltos, nem
volt szerencsés és anyám, aki azelőtt egy főrangu hölgynek volt a
komornája, mikor tizenkétéves voltam, házvezetőnő lett egy nagy
vidéki kastélyban.</p>
<p>Engemet szintén boltosnak szántak. Ehhez képest tizenhárom
esztendős koromban otthagytam az iskolát. Először egy droguistához
adtak inaskodásra, azután, mikor ez a pálya meg nem felelőnek
bizonyult, egy posztókereskedőhöz. Körülbelül egy esztendő
elteltével azonban rájöttem, hogy a magasabb oktatásnak a
lehetőségei, melyek már akkor megvoltak és azóta állandóan
szaporodnak Angolországban, különb kilátásokat nyujtanak az életre,
mint a bolt és a viszonylagos analfabétaság; igy nekiláttam a
küzdésnek és különböző ösztöndijakat nyertem, melyek <span class=
"pagenum"><a name="Page_230" id="Page_230">-230-</a></span>
lehetővé tették, hogy tanuljak és fokozatot nyerjek a
természettudományban az uj és ma nagy és fejlődő londoni
egyetemen.</p>
<p>Miután oklevelet szereztem, két-három esztendeig állattant
tanitottam, azután pedig ujságirásnak adtam magamat, részben, mert
ez Angliában jövedelmezőbb foglalkozás a tanitásnál, de részben
azért is, mert erős vágyat éreztem, hogy angol iró legyek. Valami
lelki hajlamosság a prózairás iránt mindig érdeklődéssel töltött
el.</p>
<p>Először irodalmi cikkeket, birálatokat kezdtem irni, azután
rövid fantasztikus történeteket, melyekben a modern tudomány
méhében rejlő lehetőségeket használtam fel. Az ilyenfajta
szépirodalom után nagy kereslet nyilvánul meg Nagybritanniában és
Amerikában s első könyvem, <i>Az időgép</i>, mely 1895-ben jelent
meg, meglehetős érdeklődést váltott ki s a két utána következővel,
<i>Világok harca</i> és <i>A láthatatlan ember</i>, egyetemben elég
népszerüséget biztositott nekem ahhoz, hogy kizárólagosan, a
biztonságnak némi érzetével, a tisztán irodalmi munkásságnak
szenteljem magamat.“</p>
<p>Ez a rövid életrajz nagyon sokban megadja a kulcsot Wellsnek az
irói müködéséhez. Az önvallomás, hogy egy szemernyire sem
arisztokrata, kiérzik minden irásából. Társadalmi regényeinek a
tárgyát majdnem mindig abból a körből meriti, melyből maga is
származott s ha az évek során a többi osztályoknak és az egész
társadalmi rendszert összefüző gazdasági kapcsolatoknak az ismerete
nála folytonosan növekszik és szélesbedik, nem szünik meg egy
pillanatra sem a középosztálynak a szemén keresztül nézni a
világot. Még a helyek tekintetében is minduntalan visszatér
ifjukorának emlékeihez és regényeinek szinteréül legszivesebben
<span class="pagenum"><a name="Page_231" id=
"Page_231">-231-</a></span> választja a Londontól délre fekvő Kent
és Surrey grófságokat, London déli külvárosait és magát a nyüzsgő,
lüktető világvárost, Londont. Néha ezek az ismétlések fárasztók, de
néha viszont a nagyváros rajzában a prózában irott legszebb
költemények magaslatáig emelkedik. A nagyváros poézisét nála jobban
eddig talán senki sem tudta megrögziteni.</p>
<p>Regényeinek a hősei majdnem mindig a középosztályból kerülnek ki
s problémáik mindannyiunknak a problémái. Wells népszerüségének
titka nem kis mértékben abban rejlik, hogy főként azokra a
kérdésekre mutat rá, amelyek az intelligens, gondolkodó és könyvet
fogyasztó középosztálynak a lelke mélyében lappanganak.
Mindannyiunkban van valami Proteus-szerü vonás; az egyéniségünk,
mely az öntudatban egység formájában jelentkezik,
megnyilatkozásaiban a hangulatokhoz, benyomásokhoz, életkorhoz és
tapasztalatokhoz képest szüntelenül változik. Wellsnél is ki lehet
érezni, hogy különböző hőseiben, akik változó meg változó formákban
jelennek meg, mindig önmagát rajzolja és a saját mikrokozmoszának
egy bizonyos szemszögletből vetitett képét nyujtja. Ugyanakkor
érezteti azonban, hogy akiket megrajzolt, tulajdonképen mi vagyunk,
az érző, gondolkodó, küzködő, szüntelenül vágyódó és soha ki nem
elégülő örök ember.</p>
<p>Az <i>Uj Machiavelli</i> első könyve egy gyermeknek a fejlődését
rajzolja. Egyes lapjai kétségtelenül a világirodalomnak legszebb
lapjai közé tartoznak. Kis képek, jelentéktelennek látszó apróságok
váltakoznak benne, melyek azonban hihetetlen mélységekbe
világitanak be. Kétségtelen, hogy nála mindez visszaemlékezés,
átélt dolgok megirása, de valamennyiünk lelkéből van benne egy
darab, a multnak, a gyermekkor ártatlan örömeinek a visszasirása. A
<i>Tono</i> <span class="pagenum"><a name="Page_232" id=
"Page_232">-232-</a></span> <i>Bungay</i> hőse George Ponderevo,
egy főuri kastély kulcsárnőjének a fia, akit számüznek a kastély
tájékáról, mert el mert páholni egy főméltóságu csemetét. Pékinas
lesz belőle, majd egy drogeriába kerül, azután nagy buzgalommal
nekilát a természettudományok tanulásának. <i>A szerelem és
Lewisham ur</i> főalakja egy rosszul fizetett, de nagy és
társadalmat megváltó ábrándokat szövögető fiatal tanárjelölt. A
<i>Házasság</i>-ban a hős Trafford, a szimpatikus fiatal
professzor, akinél összeütközésbe kerül az elvont tudománynak a
szeretete a család, a feleség, az élő asszony iránti
kötelezettséggel. Valamennyi alakból Wellset érezzük ki, de
közülünk, akik nem születtünk bele milliókba és az életben egyéb
célt is keresünk a kincsek felhalmozásánál, vajjon ki nem élte
végig egy vagy más formában a Traffordok lelki dilemmáját. Mennyi
igazság van abban az egyszerü kis megjegyzésben, hogy minden
házasságban be kell következni annak a napnak, mikor a szerelmesek
illuzióikat elvesztve, a hajdani mámor minden emléke nélkül állanak
szemtől-szembe egymással és megérzik, hogy uj alapokon kell
berendezni az életüket.</p>
<p>Ezeket a példákat tetszés szerinti mennyiségben lehetne
szaporitani. Az igazán nagy irók és gondolkodók módjára Wells
abból, amit saját egyéniségében megérzett és átgondolt, ki tudja
választani azt, ami az egész kort illetőleg közös és jellegzetes és
amiben ő ezer és százezer embertársával találkozik. A lényeges csak
az, hogy ő felfedezi és rámutat arra, ami a többiekben csak
bizonytalan sejtések módjára él. Egyik utolsó regénye, <i>Mr.
Britling</i> kétségtelenül a gyengébb irásai közé tartozik. Sok
benne a pamflet-szerü és érezni lehet rajta, hogy lázas sietséggel,
a pillanatok behatása alatt iródott. Főalakja Mr. Britling, a
<span class="pagenum"><a name="Page_233" id=
"Page_233">-233-</a></span> regényeket és társadalmi tanulmányokat
iró szociológus, kétségtelenül maga a Wells. A könyvnek meséje
nincs, de visszatükrözi az átlagos angol gondolatait a háboruról.
Ez magyarázza meg Angliában és Amerikában elért példátlan sikerét
és ezért lesz valamikor mindennél becsesebb forrás a háboru
lélektani történetéhez. <i>A püspök lelke</i> szintén a háboruban
született meg; részben annak a reakciónak az elemzése, melyet a
rettenetes kataklizma kiváltott az emberi lelkekből. A kétkedő pap,
aki elmegy keresni az igaz Istent, csak a megirás szempontjából
pap; de a talár megint Wellset takarja s a töprengések a lelki
válságban élő angol társadalmat tükrözik vissza. Ez a regénye
szokatlanul erős vitát támasztott Angliában. Voltak, akik a
legnagyobb elismeréssel adóztak igazmondásáért; voltak, akik
támadták, mert ki merte kezdeni a vallásnak megszentelt
hagyományait. De körülbelül harminc év irodalmi és társadalmi
müködése egyik oldalról és másik oldalról is megszerezte azt az
elismerést Wellsnek, hogy jóhiszemüségét senki sem vonta kétségbe.
Már pedig Tennyson szerint több hit van a becsületes kételyben,
mint az őszinteség nélküli hitvallásban.</p>
<p>Az angol irodalmi kritikusok szerint <i>Polly ur története</i>
Wellsnek a legjobb regénye. Egy kis boltosnak a pályafutása, aki
szerencsétlen üzleti életében és a házasságában egyaránt. Tizenöt
esztendei keserves küzködés után elhatározza, hogy végez mindennel.
Elhatározza, hogy felgyujtja a házát, hogy a biztositási összeg
megmaradjon a feleségének s azután öngyilkos lesz. A tüz azonban
tovább terjed s Polly ur saját müvétől megrettenve, megment egy
öreg asszonyt a tüzhaláltól. A komikus kis boltosból hős lesz
ismerőseinek a szemében és egész életpályája uj irányba
<span class="pagenum"><a name="Page_234" id=
"Page_234">-234-</a></span> lendül. Amit Wells többi társadalmi
regényeinél leginkább szoktak hibául felróni, az oktató és
prédikáló hangu kitéréseket, ebből teljesen hiányzik. Igaz,
hiányzik belőle az ugynevezett költői igazságszolgáltatás és talán
a befejezettség is. Épen ugy, mint a <i>Házasság</i>-ban, mikor
Trafford és felesége elmennek Labradorba, hogy egyedül legyenek
önmagukkal és Istennel, nem oldja meg a problemát. De hát magának
az életnek a nagy problemái, a társadalmi kapcsolatok s a férfi és
nő egymáshoz való viszonya is, örökké megoldatlanok.</p>
<p>Ifjukori fejlődése és képzésének természettudományi
megalapozottsága teszi érthetővé Wells irásainak erős társadalmi és
természettudományos jellegét. Tárgyainak a skálája, melyre már
utaltunk, a lehető legszélesebb: Verne-szerü fantasztikus regények,
tanulmányok napi társadalmi kérdésekről, a fejlődési lehetőségek
alapján megrajzolt utópiák, lelki problémák regények és tanulmányok
formájában és az emberiség egyetemes történelme. Szinte azt lehetne
mondani róla, hogy a leghumánabb dolgokat tárgyalja a
természettudomány összes eredményeinek, sőt mi több, a saját
fantáziájának igénybevételével. Igy tud a legegyszerübb és egészen
természetes magyarázattal belevilágitani olyan zugokba, melyek az
egyoldalu és fantázia nélküli tudás előtt sötéten maradnak. Néha az
ilyen meglátások regényeinek egyik sürün visszatérő alakja, a
fiatal és kutató természetbuvár előtt villannak fel és maga az iró
a háttérben marad, de gyakran ő maga az, aki a legcsodálatosabb
gondolattársitásokra készteti az olvasót. Még fantasztikus
regényeiben is a megoldásai egészen természetesek. Mikor a holdba
viszi az olvasót, a szerves élet egyetlen lehetősége gyanánt a hold
üregeiben való életet <span class="pagenum"><a name="Page_235" id=
"Page_235">-235-</a></span> jelöli meg. Mikor a Mars-lakók
félelmetes fegyverzetükkel és a pusztitó zöld sugárral, amely ellen
nincs védekezés, eljönnek a földre, a föld lakóinak szövetségeseik
támadnak a láthatatlan baktériumokban, melyeknek befogadására az
idegen égitest hóditóinak szervezete nincsen berendezve.</p>
<p>Teljesen meglepő e tekintetben a világtörténelme. A tárgyhoz
képest nem nagy terjedelmü; különösen, ha figyelembe vesszük, hogy
nem a megszokott egyiptomi, vagy babiloni városkirályokkal, hanem a
természettudományok szerinti genezissel és az élet első
megjelenésével vezeti be az embernek a történetét. Sok kötetes
történelmi munkákban nem lehet azonban találni annyi eredeti és
érdekes szempontot bizonyos dolgoknak a megvilágitására, mint nála.
Látjuk az őskor óriási hüllőinek a rekonstruált képét és feltünik,
hogy rengeteg testükhöz képest mily aránytalanul kicsiny a lábuk,
viszont mily hosszu és vékony a nyakuk. Wellsnek
természettudományos fantáziája magyarázattal szolgál: ezek az
állatok valószinüleg vizben és mocsarakban éltek s a vizben
könnyebben hordozták testüknek a sulyát, hosszu nyakuk pedig a
táplálék elérésére szolgált. Aligha ugráltak oly vigan, mint egyes
geologiai müvekben megrajzolva látjuk. Egy másik ilyen példa a
következtetés éleselméjüségére, a szvasztika. Ezt a furcsa kis
jelvényt ugyanabban a formában kétszer aligha találták fel. Őskori
előfordulása ellenben végighuzódik a Földközi tengertől Elő-Ázsián,
Indián, Kinán és a Csendes tengeri szigeteken át Peruig és
Mexikóig. Wells szerint a szvasztika nyomán ezen a vonalon kell
keresni egy ősi fajnak a szétterjedését, amelyből Babilon,
Egyiptom, Kina és Peru civilizációja kisarjadzott. Másutt a
geologiai tényezők és a klima megváltozásával magyarázza meg a
történelmet uj <span class="pagenum"><a name="Page_236" id=
"Page_236">-236-</a></span> irányba lenditő nagy eseményeket. Amit
a nyugati irók nagy része nem tud, ő tudja, hogy egy egyszerü
szerszám, a kengyel a legfőbb okozója a hunok katonai
felsőbbségének. Lovas ember meg tudja itélni a kengyel jelentőségét
s ennek az aprólékos megfigyelésnek a fontosságát a világtörténelem
alakulására. Épen ily természetes nála a nomadizmus magyarázata.
Mindezen magyarázatok mellett pedig nála az emberiség története a
gondolatok története s a história legfőbb célja, hogy gondolatokat
tudjon ébreszteni.</p>
<p>Talán a legelső regényeit leszámitva, melyekkel irói nevét
megalapozta, összes irásaiból, legyenek azok ujságcikkek,
szépirodalmi vagy tudományos természetüek, mindig kiérezhető valami
távolabbi célra való törekvés, melyhez szinte prédikátori
makacssággal ragaszkodik. Ez a cél, jobbá, szebbé és derüsebbé
tenni a világot a következő nemzedékek számára. Szigoru
következetességgel hirdeti regényeiben és világtörténelmében
egyaránt, hogy az egyénnek a célja nem önmagában, hanem fajában, a
vele együtt élőkben és mindnyájunk utódaiban rejlik. Ez a felfogása
egyes helyeken szinte vallásos szinezetet ölt. Gyakori nála az
istenségnek, a mindenség okának keresése is, hogy megállapitsa az
embernek a viszonyát a transcendentális hatalomhoz.</p>
<p>Aki az igehirdetésnek ilyen állhatatosságával ragaszkodik egy
eszméhez, annál az irás, különösen a prózában való irás, nem lehet
öncél. Ebben a vonatkozásban Wells meglepő nyiltsággal és
őszinteséggel beszél önmagáról. A saját müvészetét nem a festő,
hanem az épitész munkájával hasonlitja össze, amely mindig valamely
célnak a szolgálatában áll. Valahol azt irja, hogy csak azért
választotta sok tárgyának a megirásához a regénynek a formáját,
mert <span class="pagenum"><a name="Page_237" id=
"Page_237">-237-</a></span> igy nagyobb auditoriumra számithatott.
Szinte lekicsinyelve a tulajdon értékét, nem szépirónak, hanem
publicistának nevezi magát. Pedig ha irásai érték szempontjából
nagyon egyenetlenek is, ha vannak nála gyakran fárasztó kitérések
és ismétlések, ami érthető annál, aki gyakran a pillanatok hatása
alatt dolgozik és a meseszövést, a kidolgozást más szempontoknak
rendeli alá, vannak fejezetei, lapjai, képei, melyekben az irásnak
a legnagyobb müvészeivel vetekszik. Ilyen az <i>Uj Machiavelli</i>
első részében a gyermekkor megirása, a <i>Házasság</i> befejező
részében a brilliáns módon megirt labradori ut, a világtörténelem
első nyolcvan-száz oldala s a lüktető világvárosnak vissza meg
visszatérő rajza több könyvében. Ha egyébért nem, ezért a néhány
fejezetért a modern angol irodalomnak legnagyobb stilisztái közé
kell sorozni.</p>
<p>Irói szempontból föltétlen értékei közé kell számitani humorát,
megrajzoló képességének élességét és az irásban való feltétlen
becsületességét. Humora egészen sajátságos, teljesen más, mint
Dickensé s a leggyakrabban a helyzetekből fakad. A láthatatlan
ember, akit megszimatolnak a kutyák. Az érzelmes apa, aki
elmélázik, hogy a felesége halála után hogy fogják őt dédelgetni a
gyermekei. A nagy kapitalista, aki körülbelül olyan mértékben
csiszolódott le a társadalmi együttmüködés számára, mint egy
belsőafrikai szerecsen. A filozófusok és filológusok, akik üres
szavakat vagdosnak egymás fejéhez s a tudományuk olyan, mint a
pókháló a csillogó reggeli nap fényében az ágyu torka fölött. A
félvér indián szőrmevadász, aki elejti az ezüst rókát, ami a
legnagyobb esemény a labradori trapper életében. Tuláradó örömmel
rohan a fehér asszonyhoz és arcáról lerí, hogy valami nagy dologra
határozta magát. <span class="pagenum"><a name="Page_238" id=
"Page_238">-238-</a></span> Száz iró közül kilencvenkilenc azt
irná, hogy felajánlja a vagyont érő prémet az idegen asszonynak. A
Wells szőrmevadásza nagy tusakodás után – pálinkát kér, mert azt
nagyon megdrágitották a misszionáriusok. Vagy mennyi humorral tudja
megrajzolni Wells a társadalmi reform apostolait, a fabiánusokat,
akik szervező őrületükben a fákat legszivesebben zöld ernyőkkel
helyettesitenék, a liberálisokat, akik csak azt tudják, hogy mit
nem akarnak és a szocialistákat, akik szabadalomnak tekintik a
szocializmust, minden becsületes ember társadalmi törekvéseinek,
vágyainak eredőjét, melyhez másnak nem szabad hozzányulni.</p>
<p>Meglátja és megirja a ferdeségeiket és félszegségeiket, pedig ő
maga is szocialistának vallja magát. Ebben Anatole France módjára
jár el, aki szintén nem kiméli a saját párthiveit. De mégis mekkora
a különbség kettejük között. France cinikus, aki hiunak és
hiábavalónak tart minden emberi erőfeszitést. Wells soha; ő mindig
optimista és azt vallja, hogy a kicsinyes érdekek, önzések mögött
müködik az emberiség közös nagy lelke, amelynek törvényei még
ismeretlenek, de kétségtelenül folyton előre halad. Világtörténelme
is a nagy kataklizma után ezért zárul be a jobb jövő hitének
bizakodó akkordjával.</p>
<p>A cinizmus teljes hiánya és meggyőződéséhez való fanatikus
rajongás kölcsönzi Wellsnek a konvencióktól nagyon erősen megkötött
angol világban szokatlan őszinteséget is. Szemébe mondja tulajdon
nemzetének, hogy álszenteskedő, hazug a morálja, konvenció a
vallása és nagy néphez méltatlan a közoktatási és közigazgatási
rendszere. Az angol az a nép, mely akarata elenére, kalandorok
jóvoltából lett ura a világnak. Indiával ugy tesz, mint az az
ember, aki egy fáról rápottyant az elefánt nyakára és <span class=
"pagenum"><a name="Page_239" id="Page_239">-239-</a></span> nem tud
leszállni róla. Épenugy beszél a világháboruról is. Legfőbb
okozójának a német imperializmust tartja ugyan, de elismeri, hogy
volt angol, francia és orosz imperializmus is. Németország csak
abban különbözik tőlük, hogy legnagyobbat zuhant és most, akik vele
együtt bünöztek, őt akarják egyedüli bünösnek megtenni. A
világháboru a civilizációt alapjában renditette meg s a
civilizációt megmenteni csak ugy lehet, ha egyforma becsületes
akarattal, a győző és legyőzött fogalmát félretéve, fogunk össze a
megmentésére. Ezt a meggyőződést hirdette Wells, mikor a
washingtoni leszerelési konferencián képviselte Northcliffe lord
lapjait, a <i>Timest</i> és <i>Daily Mailt</i>. Rámutatott, hogy
ami a győzők részéről történik, nem leszerelés, hanem a
leszerelésnek paródiája. Mikor Northcliffe lord más hangu
tudósitásokat követelt tőle, szakitott az angol sajtókirállyal és
röpiratokban irta meg a tapasztalatait.</p>
<p>A meggyőződéshez való ragaszkodásból folyik az a paradox
jelenség is, hogy nincs is talán iró, aki Wellsnél nagyobb
őszinteséggel mondaná meg, hogy amit régebben irt, abban tévedett.
Nála nemcsak a tárgyak megválasztásában, hanem azok benső
felfogásában is állandó a változás és a fejlődés. A szociális
gondolat mindig alapvető nála, de mennyire mások a régebbi és ujabb
irásokban levont következtetések. Első fantasztikus regényeiben a
fejlődés kegyetlen törvénye két osztályra, az élősdiek és dolgozók
ellenséges osztályára bontja szét az emberek társadalmát.
Legkirivóbb példa erre az <i>Időgép</i> morlokjai. Másutt kegyetlen
és akaraterős szervezők rabigájukba hajtják embertársaikat. Ezektől
a végletektől a kollektiv célok szerint való organizálás mentheti
meg az emberiséget. Később rájön, hogy ugy a nagy szervezők
képességeibe, mint az organizáció <span class="pagenum"><a name=
"Page_240" id="Page_240">-240-</a></span> mindenhatóságába vetett
hitében tévedett. Megmondja nyiltan, hogy fiatal volt, mikor ezeket
irta és sem a kapitalizmus nagy képviselőit, sem a szervezés
lehetőségeit közvetlen tapasztalatból nem ismerte. Azóta rájött,
hogy a nagy iparbárók, bankvezérek sem nem kegyetlenebbek, sem nem
ügyesebbek a nagy átlagnál, csak egy más irányu, még pedig sok
esetben alsóbbrendü tehetség jut bennük erősebben kifejezésre. De
rájött arra is, hogy a társadalom felszine alatt olyan nagy és
örökké változó erők müködnek, melyek hatalmasabbak minden
megszervezési törekvésnél. Nem mechanikus uton, hanem csakis a
szellemi felszabadulás és a növekvő lelki megértés révén lehet
megteremteni a társadalom összhangját.</p>
<p>Ez a mai Wells, akiben azonban még az irói termelésnek a
lehetőségei nincsenek lezárva. Ma ötvenhét éves és mint a jelek
mutatják, egyáltalán nem érkezett el irodalmi müködésének a
határához. Befejező méltatást, végső értékelést adni róla még nem
lehet. Lehetséges, hogy az a prófétai vonás, amely utóbbi időben
erősen megnyilatkozik egyes irásaiban, angol viszonyok között élő
ujabb Tolsztojjá alakitja át, de épen nagy fejlődésképessége azt
igéri, hogy még nagy társadalmi és irodalmi értékeket lehet várni
tőle mindannyiunk számára.</p>
<hr class="chap" />
<div class="chapter"></div>
<p><span class="pagenum"><a name="Page_241" id=
"Page_241">-241-</a></span></p>
<h2>A KÖZTÁRSASÁGI WEIMAR.</h2>
<p>A cim talán nem egészen helyes. Nem Weimar lett köztársasági,
hanem a köztársaság jelent meg Weimarban. Megjelent vendég gyanánt,
aminthogy ebben a városban talán még az időnek a változása is csak
vendég módjára jelentkezik és nem változtat a tizennyolcadik század
végének és a tizenkilencedik század elejének hozzája tapadó
hangulatán.</p>
<p>Pedig ezt a hangulatot nem a külsőségek adják meg. Az Ilm
partján fekvő kis városkának nincs meg az a régies karaktere,
melyet a kisebb német városok közül oly sok megőrzött. A régi
városfalak már eltüntek, helyükön és köröskörül modern épületek
emelkedtek a német középvárosok átlag-stilusában. Igazi ódonság
nélküli város lehetett már a multban is. Székhelye volt egy parányi
nagyhercegségnek, távol esett a nagy utvonalaktól, hiányzott a
kereskedelme és ipara, melyből büszke polgári osztály sarjadzott
volna, nem volt, aki hivalkodóan ékes, csucsos és boltives házakkal
épitse tele az utcáit és tereit. Ami a régi Weimarból megmaradt, az
egy nagyhercegi palotát kivéve, kicsiny és igénytelen,
jellegzetesség nélkül való és nem volna alkalmas egy kor
hangulatának megőrzésére. <span class="pagenum"><a name="Page_242"
id="Page_242">-242-</a></span></p>
<p>A hangulatot Weimarban a német irodalom aranykorának az emlékei
őrzik. Aki vándorulján Weimart felkeresi, azt nem a tájképi
szépségek, nem az épitkezés emlékei, nem az élet lüktető
megnyilvánulásai csábitják, hanem csakis Goethének, Schillernek és
kortársaiknak az emléke, akik itt éltek egy kis német uralkodónak
az udvarában, ahová csak nagy ritkán jutottak el a világtörténelem
egyik legmozgalmasabb korszakának a hullámverései. Gazdájuknak,
Károly Ágost nagyhercegnek nagy tetteit nem jegyezte fel a
történelem. Bajos is lett volna nagyot alkotni egy akkora
országocskában, melyet lóháton egy nap kényelmesen be lehet utazni.
Mégis ez a nagyherceg, aki viharos ifjuságában azzal tünt ki, hogy
nagyszerüen tudta az ostort pattogtatni Jena piacán és udvarából
megszökve szénégető lányokkal járt táncolni, egyike volt
Németország legnagyobb fejedelmeinek. Kicsiny pénzzel, gyenge
anyagi eszközökkel, gyakran adóssággal a szellemóriásoknak olyan
udvarát tudta maga köré gyüjteni, aminőt összegyüjteni kivüle soha
született uralkodónak még nem sikerült. Korának hivatalos világát
megbotránkoztatta, hogy költőkkel és egyéb éhenkórászokkal vette
magát körül, azokat magas méltóságokra emelte, számukra nemességet
járt ki a császárnál és inkább velük barátkozott, mint a rangjához
illő, biborban született senkikkel. Régi formák között forradalmár
volt a trónuson. Nagyobb vélemény- és gondolatszabadság uralkodott
az udvarában, mint akárhány modern demokráciában. Ezért vendég ma
Weimarban a köztársaság. Weimarban ma is Károly Ágost nagyhercegnek
az udvara él, varázslatos erővel babonázza meg egész Németországot
s mikor az uj köztársasági Németország kifejezésre akarja juttatni,
hogy szakit a multjával és Potsdam emlékeivel, ide jön el, a
nagyhercegi <span class="pagenum"><a name="Page_243" id=
"Page_243">-243-</a></span> Weimarba, hogy első nemzetgyülése itt
készitse el a Goethe és Schiller emlékét őrző szinházban a német
köztársaság alkotmányát.</p>
<p>Igy lett 1920 legelején rövid időre Weimar a nagy politikai
érdeklődés középpontja és Németországnak az irodalmi jelentőségén
kivül történelmi jelentőségü városa. Csendes utcáit eleven élet
zaja, képviselők, politikusok, ujságirók, fényképészek és kiváncsi
idegenek raja verte fel. Goethe és Schiller szobra idegenül
tekintett a lábaik előtt nyüzsgő sokadalomra. A sokadalom rövid idő
mulva eloszlott és a városka megint visszasülyedt révetegen
álmodozó nyugalmába. Weimarnak megint kidomborodott a régi jellege
s ismét a német irodalom legszebb korának az emlékei nyomják rá a
bélyegüket. A ház a Frauenplanon, melyben Goethe félszázadon át
élt, dolgozott és meghalt, Goethe kerti laka, a Schiller-ház, a
park és a ligetek, melyekben munkáik tervét szövögetve bolyongtak,
a szobrok, a relikviák, a német irodalom nagyjairól nevezett utcák
és terek, a nagyhercegi palotának költőtermei, munkáikat megörökitő
freskókkal s a temérdek bolt, mely jóformán egyébből sem él, mint
Goethe és Schiller levelezőlapokból, plakettekből, emlékekből,
munkáikból, vagy rájuk vonatkozó munkákból. Még a város
szükségpénzein is a Goethe-ház, Goethe és Schiller arcképe
szerepel. Jövedelmi forrásnak elég jelentékeny, mert minden idegen
visz belőle legalább néhány márkára valót s amit igy elvisznek, azt
a városi pénztárnak sohasem kell beváltani.</p>
<p>Igazában a köztársaság csak két nagy változást okozott
Weimarban. Az egyik az, hogy a nagyhercegi palotát átalakitották
muzeumnak. A fogadótermek ugyanis olyanok voltak, hogy méltán
beillettek muzeumnak s most hozzájuk kapcsolták <span class=
"pagenum"><a name="Page_244" id="Page_244">-244-</a></span> a
magánlakosztályokat is. Egyébként a régi személyzet megmaradt, csak
az udvari tisztviselőkből és lakájokból muzeumi tisztviselők és
őrök lettek. Mikor pedig az idegenek halkan csoszogva végig mennek
a termeken, – a berakott padlókat ugyanis nagy mamuszokkal védik,
amelyeket mindenkinek fel kell huzni a cipőjére, – mélabus
tompasággal hangzik a kalauzoló felügyelő szava:</p>
<p>– Mióta az uraságok eltávoztak…</p>
<p>A másik változásról az idegen, hacsak nincsen nagyon beavatva a
német viszonyokba, szintén a nagyhercegi kastélyban értesül.
Valamelyik teremben mutogatják az utolsó thüringiai őrgrófnak a
képét, aki tizegynéhány gyermeke között felosztotta az országát.
Akkor darabolódott fel ez a különben sem nagy ország egész sor
nagyhercegségre, hercegségre, fejedelemségre, „Mióta az uraságok
eltávoztak“, ez a sok kicsi országocska megint egyesült. Thüringia
köztársaság lett belőle, melynek parlamentje Weimarban ülésezik és
minisztériuma is ott székel. A látogató ismét a felügyelő szavát
véli hallani, amint némi tulzással befejezi a képhez füzött
magyarázatát:</p>
<p>– … És igy a viszonyok megváltozása folytán ismét helyreállt a
<i>nagy</i> thüringiai állam.</p>
<p>De legyen bár Weimar egy parányi nagyhercegségnek, vagy a
<i>nagy</i> thüringiai köztársaságnak a székhelye, a legmaradandóbb
emlék, melyet bárki is innét magával visz, Goethének a lakása és a
benne elhelyezett Goethe-muzeum, amelyben a németek nagy
kegyelettel összegyüjtötték lehetőleg mindazt, ami nagy költőjüknek
életére és müködésére vonatkozik. Természetesen a tömérdek
összehordott emlék nem annyira az ifjukorra, mint inkább a későbbi
esztendőkre vonatkozik, mikor már a megállapodott és szinte
olimpusi <span class="pagenum"><a name="Page_245" id=
"Page_245">-245-</a></span> magaslaton trónoló Goethe elismert
szellemi vezéralakja volt Németországnak. Az emlékek nem a
Friderika szerelmének poétikus óráit, nem a Sturm és Drang
esztendőit, hanem a férfikor müködésének és az aggkor nyugalomra
hajlásának az éveit örökitik meg. A legtöbb helyet a ház első
részén és a hozzákapcsolt melléképületben Goethe miniszternek és
titkos tanácsosnak – mellékfoglalkozásában Goethe az is volt, –
szobrai, képei, majolikái, természettudományi gyüjteményei és
raritásai foglalják el. Ezeket Goethe maga is muzeumnak szánta.
Igaz, hogy ő nem ugy képzelte, hogy kegyeletes bucsujáró hely
legyen belőlük, hanem azt vélte, hogy természettudományi
gyüjteményei örök értéküek lesznek az utókor számára.</p>
<p>Kétségtelen, hogy a gyüjteményekben van sok értékes és szép
dolog, hisz Goethét tisztelői életének későbbi éveiben nemcsak
mindenfelől elhalmozták ajándékokkal, hanem ő maga is egyike volt
kora legelső műértőinek, aki tudatosan gyüjtött és gyönyörködött
szerzeményeiben. Mégis a lakásban nem ezek a gyüjtemények a
legértékesebbek, hanem az a kertre nyiló, szinte elrejtett négy kis
szobácska, amelyekben Goethe élt és dolgozott. Ez a négy szoba ma
is abban az állapotban van, ahogy Goethe halálának órájában maradt.
Akiben van némi szentimentalitásra való hajlandóság, nem tudja
meghatottság nélkül nézni az asztalra fektetett párnát, amelyre
könyökölve a nyolcvanadik évét meghaladt nagy aggastyán diktálta a
Faust második részét, vagy a kis kopott asztalt, amelynél a
legnagyobb költői zsenik egyikének diktandójára iskolai leckéket
körmölgettek az unokái, vagy a parányi, szinte zugszerü hálószobát,
melynek butorzata oly egyszerü és szegényes, hogy manapság
jobbfajta lakáj és inas se fogadná el. Kényelemnek <span class=
"pagenum"><a name="Page_246" id="Page_246">-246-</a></span> semmi
nyoma, mindössze az ágy előtt egy pokrócdarab. Szőnyeget se a négy
lakószobában, se az annak idején fogadótermekül szolgáló első
lakrészben nem türt meg Goethe, mert a betegségek raktárának
tartotta.</p>
<p>De talán még jobban meglepődik, aki nem szentimentális szemekkel
nézi a nagy költő dolgozó szobáját, hanem mühelytanulmányokat akar
végezni ott, ahol a költészetnek oly sok halhatatlan alakja
megszületett s ahonnét oly sok ezer rim kikerült. Mintha nem is
költőnek és nem is miniszternek, hanem természettudósnak volna a
szobája. A mi szemünkben már kezdetleges fizikai müszerek,
lombikok, hőmérők, ásványdarabok, anatomiai és növénytani atlaszok,
természettudományi müvek, – közöttük csupán a saját munkáinak egy
csonka kiadása. A falon az 1832. évi postakocsijáratok menetrendje
és annak a tizenhárom politikai kérdésnek a jegyzéke, melyekkel még
foglalkozni akart. Semmi müvészi disz, csak egy kis Napoleon-kép és
egy parányi Zeüsz-szobor. Az iróállvány üveg Napoleon-szobra már
nem számit müvészetnek, mert illatszeres üvegnek volt a dugója és
Goethe rajta a – sugártörést tanulmányozta. Az ablak előtti
állványon egy kis üvegben cinóber, egy tányér föld és egy dobozban
egy pisztráng koponyája és halcsontok, amelyekkel közvetlenül a
halála előtti napokban tervezett valami kisérletet. Ami ebben a
szobában van, a Faust költőjét Faust szerepében őrzi meg az utókor
számára. Az örök emberinek mindenkoron egyik legcsodásabb
képviselője.</p>
<p>Aki látó szemekkel nézi végig a szobát, nagyon sokat megért
Goethéből és különösen megérti, hogy miért volt ő talán minden
időknek a legmélyebben gondolkodó poétája. A kis szoba az ezerfelé
megoszló érdeklődést, a pihenést <span class="pagenum"><a name=
"Page_247" id="Page_247">-247-</a></span> nem ismerő tudásvágyat és
kutatást tükrözi vissza. Lehet, hogy visszatükröz egyebet is és
hihetővé teszi, amit Goethéről mondanak, hogy ő maga nem költői
alkotásait, hanem a Farbenlehret tartotta élete legfőbb müvének s
azzal büszkélkedett, hogy sikerült neki megcáfolni Newton
tanitását. De egyuttal megmagyarázza azt is, hogy mi adott a
nyolcvanegy esztendős aggastyánnak olyan látnoki erőt, hogy meg
tudta jósolni, mikor 1830-ban a párisi forradalom hire és
Geoffroy-St. Hilaire fölfedezése a fejlődéstan egységéről egyszerre
érkezett meg Weimarba, hogy az elsőből elfelejtett politikai
esemény lesz, de az utóbbi a legnagyobb befolyást fogja gyakorolni
az emberiség gondolkozásának és világnézletének kialakulására. „Az
egész világ végtelen harmónia és az ember csak egy hangjegy ebben a
harmóniában.“</p>
<p>A költők nem földi emlékeikben, hanem müveikben élnek. A weimari
Fürstengruft őrzi Goethe és Schiller hamvait, ha ugyan a koponya,
amelyet annak idején átszállitottak, valóban Schilleré. Ez a
koponya, melyről évtizedek óta folyik és sohasem fog elülni a vita
Németországban, a legékesebb bizonyitéka, hogy minden földi emlék
mennyire kétes értékü és hiu az örökkévalóság szempontjából. És
mégis százak és ezrek zarándokolnak ezekhez az emlékekhez, talán
mert érzik, hogy hozzájuk a soha nem haló szellemnek az emléke
tapad.</p>
<hr class="chap" />
<div class="chapter"></div>
<div class="footnotes">
<h2>Lábjegyzetek.</h2>
<div class="footnote">
<p><a name="Footnote_1" id="Footnote_1"></a> <a href=
"#FNanchor_1"><span class="label">1)</span></a></p>
<div class="poem">
<div class="stanza"><span class="i4">Szoros rend van és bölcs
müvészet<br /></span> <span class="i0">a dolgok viszonyában; s ez a
Forma<br /></span> <span class="i0">teszi Isten képévé az
egészet.<br /></span></div>
</div>
<p><a name="Footnote_2" id="Footnote_2"></a> <a href=
"#FNanchor_2"><span class="label">2)</span></a> Az emberélet
utjának felén…</p>
<p><a name="Footnote_3" id="Footnote_3"></a> <a href=
"#FNanchor_3"><span class="label">3)</span></a></p>
<div class="poem">
<div class="stanza"><span class="i0">Én rajtam jutsz a kinnal telt
hazába,<br /></span> <span class="i0">én rajtam át oda, hol nincs
vigasság,<br /></span> <span class="i0">rajtam a kárhozott nép
városába.<br /></span> <span class="i0">– – – – – – – – – –
–<br /></span> <span class="i0">Ki ha belépsz, hagyj fel minden
reménnyel.<br /></span></div>
</div>
<p><a name="Footnote_4" id="Footnote_4"></a> <a href=
"#FNanchor_4"><span class="label">4)</span></a></p>
<div class="poem">
<div class="stanza"><span class="i4">Nincs semmi
szomoritóbb,<br /></span> <span class="i0">mint emlékezni régi szép
időkre<br /></span> <span class="i0">Nyomorban.<br /></span></div>
</div>
<p><a name="Footnote_5" id="Footnote_5"></a> <a href=
"#FNanchor_5"><span class="label">5)</span></a> Aznap többet nem
olvasánk azontul.</p>
<p><a name="Footnote_6" id="Footnote_6"></a> <a href=
"#FNanchor_6"><span class="label">6)</span></a> A régi vágynak
érzém nagy hatalmát.</p>
<p><a name="Footnote_7" id="Footnote_7"></a> <a href=
"#FNanchor_7"><span class="label">7)</span></a> Lélek, mely győz
minden harc viharában.</p>
<p><a name="Footnote_8" id="Footnote_8"></a> <a href=
"#FNanchor_8"><span class="label">8)</span></a> Sohasem járt
vizekre szállottam én.</p>
<p><a name="Footnote_9" id="Footnote_9"></a> <a href=
"#FNanchor_9"><span class="label">9)</span></a></p>
<div class="poem">
<div class="stanza"><span class="i4">s neked diszedre
szolgál,<br /></span> <span class="i0">Hogy uj pártot csináltál
tenmagadnak.<br /></span></div>
</div>
<p><a name="Footnote_10" id="Footnote_10"></a> <a href=
"#FNanchor_10"><span class="label">10)</span></a></p>
<div class="poem">
<div class="stanza"><span class="i0">Csak csillagod kövesd jó
hiszemben<br /></span> <span class="i0">– felelt, – előtted a Hir
réve nyitva<br /></span> <span class="i0">Ha jól ismertelek meg
életemben.<br /></span></div>
</div>
</div>
</div>
<hr class="chap" />
<div class="chapter"></div>
<p><span class="pagenum"><a name="Page_248" id=
"Page_248">-248-</a></span></p>
<p><span class="pagenum"><a name="Page_249" id="Page_249"><br />
-249-</a></span></p>
<h2>TARTALOM.</h2>
<ul class="TOC">
<li>Dante <span class="ralign"><a href="#Page_7">7</a></span></li>
<li>II. Frigyes <span class="ralign"><a href=
"#Page_43">43</a></span></li>
<li>Marino Falieri <span class="ralign"><a href=
"#Page_55">55</a></span></li>
<li>A condottiere <span class="ralign"><a href=
"#Page_76">76</a></span></li>
<li>François Villon <span class="ralign"><a href=
"#Page_92">92</a></span></li>
<li>Cyrano de Bergerac <span class="ralign"><a href=
"#Page_102">102</a></span></li>
<li>Nagy Péter végrendelete <span class="ralign"><a href=
"#Page_111">111</a></span></li>
<li>Napoleon végső órái <span class="ralign"><a href=
"#Page_125">125</a></span></li>
<li>Az őrült király nyomain <span class="ralign"><a href=
"#Page_137">137</a></span></li>
<li>Rezidenciák <span class="ralign"><a href=
"#Page_147">147</a></span></li>
<li>Bach Sándor <span class="ralign"><a href=
"#Page_155">155</a></span></li>
<li>Bonyhády István <span class="ralign"><a href=
"#Page_169">169</a></span></li>
<li>Az eszéki árulás 1849-ben <span class="ralign"><a href=
"#Page_179">179</a></span></li>
<li>Az öreg Ferenc József <span class="ralign"><a href=
"#Page_190">190</a></span></li>
<li>A világháboru asszonyai <span class="ralign"><a href=
"#Page_213">213</a></span></li>
<li>H. G. Wells <span class="ralign"><a href=
"#Page_227">227</a></span></li>
<li>A köztársasági Weimar <span class="ralign"><a href=
"#Page_241">241</a></span></li>
</ul>
<hr class="chap" />
<div class="chapter"></div>
<div class="transnote">
<p class="center"><span class="caption">Javítások.</span></p>
<p>Az eredeti szöveg helyesírásán nem változtattunk.</p>
<p>A nyomdai hibákat javítottuk. Ezek listája:</p>
<table summary="Javítások">
<tr>
<td class="tdr"><a href="#Page_37">37</a></td>
<td>s annnak</td>
<td>s annak</td>
</tr>
<tr>
<td class="tdr"><a href="#Page_49">49</a></td>
<td>intették altól</td>
<td>intették attól</td>
</tr>
<tr>
<td class="tdr"><a href="#Page_53">53</a></td>
<td>belekényszeritettt</td>
<td>belekényszeritett</td>
</tr>
<tr>
<td class="tdr"><a href="#Page_69">69</a></td>
<td>szalagggal</td>
<td>szalaggal</td>
</tr>
<tr>
<td class="tdr"><a href="#Page_70">70</a></td>
<td>huszonnnégy</td>
<td>huszonnégy</td>
</tr>
<tr>
<td class="tdr"><a href="#Page_86">86</a></td>
<td>hatalmánek</td>
<td>hatalmának</td>
</tr>
<tr>
<td class="tdr"><a href="#Page_127">127</a></td>
<td>Eltől kezdve</td>
<td>Ettől kezdve</td>
</tr>
<tr>
<td class="tdr"><a href="#Page_143">143</a></td>
<td>romatikáját</td>
<td>romantikáját</td>
</tr>
<tr>
<td class="tdr"><a href="#Page_184">184</a></td>
<td>áltandóan</td>
<td>állandóan</td>
</tr>
<tr>
<td class="tdr"><a href="#Page_186">186</a></td>
<td>küzdelem nélkul</td>
<td>küzdelem nélkül</td>
</tr>
<tr>
<td class="tdr"><a href="#Page_223">223</a></td>
<td>Allandóan</td>
<td>Állandóan</td>
</tr>
<tr>
<td class="tdr"><a href="#Page_245">245</a></td>
<td>nyolcvanadik évéf</td>
<td>nyolcvanadik évét</td>
</tr>
</table>
</div>
<div style='display:block; margin-top:4em'>*** END OF THE PROJECT GUTENBERG EBOOK EMBERI MINIATÜRÖK ***</div>
<div style='text-align:left'>

<div style='display:block; margin:1em 0'>
Updated editions will replace the previous one&#8212;the old editions will
be renamed.
</div>

<div style='display:block; margin:1em 0'>
Creating the works from print editions not protected by U.S. copyright
law means that no one owns a United States copyright in these works,
so the Foundation (and you!) can copy and distribute it in the United
States without permission and without paying copyright
royalties. Special rules, set forth in the General Terms of Use part
of this license, apply to copying and distributing Project
Gutenberg&#8482; electronic works to protect the PROJECT GUTENBERG&#8482;
concept and trademark. Project Gutenberg is a registered trademark,
and may not be used if you charge for an eBook, except by following
the terms of the trademark license, including paying royalties for use
of the Project Gutenberg trademark. If you do not charge anything for
copies of this eBook, complying with the trademark license is very
easy. You may use this eBook for nearly any purpose such as creation
of derivative works, reports, performances and research. Project
Gutenberg eBooks may be modified and printed and given away--you may
do practically ANYTHING in the United States with eBooks not protected
by U.S. copyright law. Redistribution is subject to the trademark
license, especially commercial redistribution.
</div>

<div style='margin:0.83em 0; font-size:1.1em; text-align:center'>START: FULL LICENSE<br />
<span style='font-size:smaller'>THE FULL PROJECT GUTENBERG LICENSE<br />
PLEASE READ THIS BEFORE YOU DISTRIBUTE OR USE THIS WORK</span>
</div>

<div style='display:block; margin:1em 0'>
To protect the Project Gutenberg&#8482; mission of promoting the free
distribution of electronic works, by using or distributing this work
(or any other work associated in any way with the phrase &#8220;Project
Gutenberg&#8221;), you agree to comply with all the terms of the Full
Project Gutenberg&#8482; License available with this file or online at
www.gutenberg.org/license.
</div>

<div style='display:block; font-size:1.1em; margin:1em 0; font-weight:bold'>
Section 1. General Terms of Use and Redistributing Project Gutenberg&#8482; electronic works
</div>

<div style='display:block; margin:1em 0'>
1.A. By reading or using any part of this Project Gutenberg&#8482;
electronic work, you indicate that you have read, understand, agree to
and accept all the terms of this license and intellectual property
(trademark/copyright) agreement. If you do not agree to abide by all
the terms of this agreement, you must cease using and return or
destroy all copies of Project Gutenberg&#8482; electronic works in your
possession. If you paid a fee for obtaining a copy of or access to a
Project Gutenberg&#8482; electronic work and you do not agree to be bound
by the terms of this agreement, you may obtain a refund from the person
or entity to whom you paid the fee as set forth in paragraph 1.E.8.
</div>

<div style='display:block; margin:1em 0'>
1.B. &#8220;Project Gutenberg&#8221; is a registered trademark. It may only be
used on or associated in any way with an electronic work by people who
agree to be bound by the terms of this agreement. There are a few
things that you can do with most Project Gutenberg&#8482; electronic works
even without complying with the full terms of this agreement. See
paragraph 1.C below. There are a lot of things you can do with Project
Gutenberg&#8482; electronic works if you follow the terms of this
agreement and help preserve free future access to Project Gutenberg&#8482;
electronic works. See paragraph 1.E below.
</div>

<div style='display:block; margin:1em 0'>
1.C. The Project Gutenberg Literary Archive Foundation (&#8220;the
Foundation&#8221; or PGLAF), owns a compilation copyright in the collection
of Project Gutenberg&#8482; electronic works. Nearly all the individual
works in the collection are in the public domain in the United
States. If an individual work is unprotected by copyright law in the
United States and you are located in the United States, we do not
claim a right to prevent you from copying, distributing, performing,
displaying or creating derivative works based on the work as long as
all references to Project Gutenberg are removed. Of course, we hope
that you will support the Project Gutenberg&#8482; mission of promoting
free access to electronic works by freely sharing Project Gutenberg&#8482;
works in compliance with the terms of this agreement for keeping the
Project Gutenberg&#8482; name associated with the work. You can easily
comply with the terms of this agreement by keeping this work in the
same format with its attached full Project Gutenberg&#8482; License when
you share it without charge with others.
</div>

<div style='display:block; margin:1em 0'>
1.D. The copyright laws of the place where you are located also govern
what you can do with this work. Copyright laws in most countries are
in a constant state of change. If you are outside the United States,
check the laws of your country in addition to the terms of this
agreement before downloading, copying, displaying, performing,
distributing or creating derivative works based on this work or any
other Project Gutenberg&#8482; work. The Foundation makes no
representations concerning the copyright status of any work in any
country other than the United States.
</div>

<div style='display:block; margin:1em 0'>
1.E. Unless you have removed all references to Project Gutenberg:
</div>

<div style='display:block; margin:1em 0'>
1.E.1. The following sentence, with active links to, or other
immediate access to, the full Project Gutenberg&#8482; License must appear
prominently whenever any copy of a Project Gutenberg&#8482; work (any work
on which the phrase &#8220;Project Gutenberg&#8221; appears, or with which the
phrase &#8220;Project Gutenberg&#8221; is associated) is accessed, displayed,
performed, viewed, copied or distributed:
</div>

<blockquote>
  <div style='display:block; margin:1em 0'>
    This eBook is for the use of anyone anywhere in the United States and most
    other parts of the world at no cost and with almost no restrictions
    whatsoever. You may copy it, give it away or re-use it under the terms
    of the Project Gutenberg License included with this eBook or online
    at <a href="https://www.gutenberg.org">www.gutenberg.org</a>. If you
    are not located in the United States, you will have to check the laws
    of the country where you are located before using this eBook.
  </div>
</blockquote>

<div style='display:block; margin:1em 0'>
1.E.2. If an individual Project Gutenberg&#8482; electronic work is
derived from texts not protected by U.S. copyright law (does not
contain a notice indicating that it is posted with permission of the
copyright holder), the work can be copied and distributed to anyone in
the United States without paying any fees or charges. If you are
redistributing or providing access to a work with the phrase &#8220;Project
Gutenberg&#8221; associated with or appearing on the work, you must comply
either with the requirements of paragraphs 1.E.1 through 1.E.7 or
obtain permission for the use of the work and the Project Gutenberg&#8482;
trademark as set forth in paragraphs 1.E.8 or 1.E.9.
</div>

<div style='display:block; margin:1em 0'>
1.E.3. If an individual Project Gutenberg&#8482; electronic work is posted
with the permission of the copyright holder, your use and distribution
must comply with both paragraphs 1.E.1 through 1.E.7 and any
additional terms imposed by the copyright holder. Additional terms
will be linked to the Project Gutenberg&#8482; License for all works
posted with the permission of the copyright holder found at the
beginning of this work.
</div>

<div style='display:block; margin:1em 0'>
1.E.4. Do not unlink or detach or remove the full Project Gutenberg&#8482;
License terms from this work, or any files containing a part of this
work or any other work associated with Project Gutenberg&#8482;.
</div>

<div style='display:block; margin:1em 0'>
1.E.5. Do not copy, display, perform, distribute or redistribute this
electronic work, or any part of this electronic work, without
prominently displaying the sentence set forth in paragraph 1.E.1 with
active links or immediate access to the full terms of the Project
Gutenberg&#8482; License.
</div>

<div style='display:block; margin:1em 0'>
1.E.6. You may convert to and distribute this work in any binary,
compressed, marked up, nonproprietary or proprietary form, including
any word processing or hypertext form. However, if you provide access
to or distribute copies of a Project Gutenberg&#8482; work in a format
other than &#8220;Plain Vanilla ASCII&#8221; or other format used in the official
version posted on the official Project Gutenberg&#8482; website
(www.gutenberg.org), you must, at no additional cost, fee or expense
to the user, provide a copy, a means of exporting a copy, or a means
of obtaining a copy upon request, of the work in its original &#8220;Plain
Vanilla ASCII&#8221; or other form. Any alternate format must include the
full Project Gutenberg&#8482; License as specified in paragraph 1.E.1.
</div>

<div style='display:block; margin:1em 0'>
1.E.7. Do not charge a fee for access to, viewing, displaying,
performing, copying or distributing any Project Gutenberg&#8482; works
unless you comply with paragraph 1.E.8 or 1.E.9.
</div>

<div style='display:block; margin:1em 0'>
1.E.8. You may charge a reasonable fee for copies of or providing
access to or distributing Project Gutenberg&#8482; electronic works
provided that:
</div>

<div style='margin-left:0.7em;'>
    <div style='text-indent:-0.7em'>
        &#8226; You pay a royalty fee of 20% of the gross profits you derive from
        the use of Project Gutenberg&#8482; works calculated using the method
        you already use to calculate your applicable taxes. The fee is owed
        to the owner of the Project Gutenberg&#8482; trademark, but he has
        agreed to donate royalties under this paragraph to the Project
        Gutenberg Literary Archive Foundation. Royalty payments must be paid
        within 60 days following each date on which you prepare (or are
        legally required to prepare) your periodic tax returns. Royalty
        payments should be clearly marked as such and sent to the Project
        Gutenberg Literary Archive Foundation at the address specified in
        Section 4, &#8220;Information about donations to the Project Gutenberg
        Literary Archive Foundation.&#8221;
    </div>

    <div style='text-indent:-0.7em'>
        &#8226; You provide a full refund of any money paid by a user who notifies
        you in writing (or by e-mail) within 30 days of receipt that s/he
        does not agree to the terms of the full Project Gutenberg&#8482;
        License. You must require such a user to return or destroy all
        copies of the works possessed in a physical medium and discontinue
        all use of and all access to other copies of Project Gutenberg&#8482;
        works.
    </div>

    <div style='text-indent:-0.7em'>
        &#8226; You provide, in accordance with paragraph 1.F.3, a full refund of
        any money paid for a work or a replacement copy, if a defect in the
        electronic work is discovered and reported to you within 90 days of
        receipt of the work.
    </div>

    <div style='text-indent:-0.7em'>
        &#8226; You comply with all other terms of this agreement for free
        distribution of Project Gutenberg&#8482; works.
    </div>
</div>

<div style='display:block; margin:1em 0'>
1.E.9. If you wish to charge a fee or distribute a Project
Gutenberg&#8482; electronic work or group of works on different terms than
are set forth in this agreement, you must obtain permission in writing
from the Project Gutenberg Literary Archive Foundation, the manager of
the Project Gutenberg&#8482; trademark. Contact the Foundation as set
forth in Section 3 below.
</div>

<div style='display:block; margin:1em 0'>
1.F.
</div>

<div style='display:block; margin:1em 0'>
1.F.1. Project Gutenberg volunteers and employees expend considerable
effort to identify, do copyright research on, transcribe and proofread
works not protected by U.S. copyright law in creating the Project
Gutenberg&#8482; collection. Despite these efforts, Project Gutenberg&#8482;
electronic works, and the medium on which they may be stored, may
contain &#8220;Defects,&#8221; such as, but not limited to, incomplete, inaccurate
or corrupt data, transcription errors, a copyright or other
intellectual property infringement, a defective or damaged disk or
other medium, a computer virus, or computer codes that damage or
cannot be read by your equipment.
</div>

<div style='display:block; margin:1em 0'>
1.F.2. LIMITED WARRANTY, DISCLAIMER OF DAMAGES - Except for the &#8220;Right
of Replacement or Refund&#8221; described in paragraph 1.F.3, the Project
Gutenberg Literary Archive Foundation, the owner of the Project
Gutenberg&#8482; trademark, and any other party distributing a Project
Gutenberg&#8482; electronic work under this agreement, disclaim all
liability to you for damages, costs and expenses, including legal
fees. YOU AGREE THAT YOU HAVE NO REMEDIES FOR NEGLIGENCE, STRICT
LIABILITY, BREACH OF WARRANTY OR BREACH OF CONTRACT EXCEPT THOSE
PROVIDED IN PARAGRAPH 1.F.3. YOU AGREE THAT THE FOUNDATION, THE
TRADEMARK OWNER, AND ANY DISTRIBUTOR UNDER THIS AGREEMENT WILL NOT BE
LIABLE TO YOU FOR ACTUAL, DIRECT, INDIRECT, CONSEQUENTIAL, PUNITIVE OR
INCIDENTAL DAMAGES EVEN IF YOU GIVE NOTICE OF THE POSSIBILITY OF SUCH
DAMAGE.
</div>

<div style='display:block; margin:1em 0'>
1.F.3. LIMITED RIGHT OF REPLACEMENT OR REFUND - If you discover a
defect in this electronic work within 90 days of receiving it, you can
receive a refund of the money (if any) you paid for it by sending a
written explanation to the person you received the work from. If you
received the work on a physical medium, you must return the medium
with your written explanation. The person or entity that provided you
with the defective work may elect to provide a replacement copy in
lieu of a refund. If you received the work electronically, the person
or entity providing it to you may choose to give you a second
opportunity to receive the work electronically in lieu of a refund. If
the second copy is also defective, you may demand a refund in writing
without further opportunities to fix the problem.
</div>

<div style='display:block; margin:1em 0'>
1.F.4. Except for the limited right of replacement or refund set forth
in paragraph 1.F.3, this work is provided to you &#8216;AS-IS&#8217;, WITH NO
OTHER WARRANTIES OF ANY KIND, EXPRESS OR IMPLIED, INCLUDING BUT NOT
LIMITED TO WARRANTIES OF MERCHANTABILITY OR FITNESS FOR ANY PURPOSE.
</div>

<div style='display:block; margin:1em 0'>
1.F.5. Some states do not allow disclaimers of certain implied
warranties or the exclusion or limitation of certain types of
damages. If any disclaimer or limitation set forth in this agreement
violates the law of the state applicable to this agreement, the
agreement shall be interpreted to make the maximum disclaimer or
limitation permitted by the applicable state law. The invalidity or
unenforceability of any provision of this agreement shall not void the
remaining provisions.
</div>

<div style='display:block; margin:1em 0'>
1.F.6. INDEMNITY - You agree to indemnify and hold the Foundation, the
trademark owner, any agent or employee of the Foundation, anyone
providing copies of Project Gutenberg&#8482; electronic works in
accordance with this agreement, and any volunteers associated with the
production, promotion and distribution of Project Gutenberg&#8482;
electronic works, harmless from all liability, costs and expenses,
including legal fees, that arise directly or indirectly from any of
the following which you do or cause to occur: (a) distribution of this
or any Project Gutenberg&#8482; work, (b) alteration, modification, or
additions or deletions to any Project Gutenberg&#8482; work, and (c) any
Defect you cause.
</div>

<div style='display:block; font-size:1.1em; margin:1em 0; font-weight:bold'>
Section 2. Information about the Mission of Project Gutenberg&#8482;
</div>

<div style='display:block; margin:1em 0'>
Project Gutenberg&#8482; is synonymous with the free distribution of
electronic works in formats readable by the widest variety of
computers including obsolete, old, middle-aged and new computers. It
exists because of the efforts of hundreds of volunteers and donations
from people in all walks of life.
</div>

<div style='display:block; margin:1em 0'>
Volunteers and financial support to provide volunteers with the
assistance they need are critical to reaching Project Gutenberg&#8482;&#8217;s
goals and ensuring that the Project Gutenberg&#8482; collection will
remain freely available for generations to come. In 2001, the Project
Gutenberg Literary Archive Foundation was created to provide a secure
and permanent future for Project Gutenberg&#8482; and future
generations. To learn more about the Project Gutenberg Literary
Archive Foundation and how your efforts and donations can help, see
Sections 3 and 4 and the Foundation information page at www.gutenberg.org.
</div>

<div style='display:block; font-size:1.1em; margin:1em 0; font-weight:bold'>
Section 3. Information about the Project Gutenberg Literary Archive Foundation
</div>

<div style='display:block; margin:1em 0'>
The Project Gutenberg Literary Archive Foundation is a non-profit
501(c)(3) educational corporation organized under the laws of the
state of Mississippi and granted tax exempt status by the Internal
Revenue Service. The Foundation&#8217;s EIN or federal tax identification
number is 64-6221541. Contributions to the Project Gutenberg Literary
Archive Foundation are tax deductible to the full extent permitted by
U.S. federal laws and your state&#8217;s laws.
</div>

<div style='display:block; margin:1em 0'>
The Foundation&#8217;s business office is located at 809 North 1500 West,
Salt Lake City, UT 84116, (801) 596-1887. Email contact links and up
to date contact information can be found at the Foundation&#8217;s website
and official page at www.gutenberg.org/contact
</div>

<div style='display:block; font-size:1.1em; margin:1em 0; font-weight:bold'>
Section 4. Information about Donations to the Project Gutenberg Literary Archive Foundation
</div>

<div style='display:block; margin:1em 0'>
Project Gutenberg&#8482; depends upon and cannot survive without widespread
public support and donations to carry out its mission of
increasing the number of public domain and licensed works that can be
freely distributed in machine-readable form accessible by the widest
array of equipment including outdated equipment. Many small donations
($1 to $5,000) are particularly important to maintaining tax exempt
status with the IRS.
</div>

<div style='display:block; margin:1em 0'>
The Foundation is committed to complying with the laws regulating
charities and charitable donations in all 50 states of the United
States. Compliance requirements are not uniform and it takes a
considerable effort, much paperwork and many fees to meet and keep up
with these requirements. We do not solicit donations in locations
where we have not received written confirmation of compliance. To SEND
DONATIONS or determine the status of compliance for any particular state
visit <a href="https://www.gutenberg.org/donate/">www.gutenberg.org/donate</a>.
</div>

<div style='display:block; margin:1em 0'>
While we cannot and do not solicit contributions from states where we
have not met the solicitation requirements, we know of no prohibition
against accepting unsolicited donations from donors in such states who
approach us with offers to donate.
</div>

<div style='display:block; margin:1em 0'>
International donations are gratefully accepted, but we cannot make
any statements concerning tax treatment of donations received from
outside the United States. U.S. laws alone swamp our small staff.
</div>

<div style='display:block; margin:1em 0'>
Please check the Project Gutenberg web pages for current donation
methods and addresses. Donations are accepted in a number of other
ways including checks, online payments and credit card donations. To
donate, please visit: www.gutenberg.org/donate
</div>

<div style='display:block; font-size:1.1em; margin:1em 0; font-weight:bold'>
Section 5. General Information About Project Gutenberg&#8482; electronic works
</div>

<div style='display:block; margin:1em 0'>
Professor Michael S. Hart was the originator of the Project
Gutenberg&#8482; concept of a library of electronic works that could be
freely shared with anyone. For forty years, he produced and
distributed Project Gutenberg&#8482; eBooks with only a loose network of
volunteer support.
</div>

<div style='display:block; margin:1em 0'>
Project Gutenberg&#8482; eBooks are often created from several printed
editions, all of which are confirmed as not protected by copyright in
the U.S. unless a copyright notice is included. Thus, we do not
necessarily keep eBooks in compliance with any particular paper
edition.
</div>

<div style='display:block; margin:1em 0'>
Most people start at our website which has the main PG search
facility: <a href="https://www.gutenberg.org">www.gutenberg.org</a>.
</div>

<div style='display:block; margin:1em 0'>
This website includes information about Project Gutenberg&#8482;,
including how to make donations to the Project Gutenberg Literary
Archive Foundation, how to help produce our new eBooks, and how to
subscribe to our email newsletter to hear about new eBooks.
</div>

</div>
